<!DOCTYPE html>
<html>
	<head>
		<meta charset="utf-8" />
		<title>06B_766-833_Beligan-BiblioAcad</title>
		<link href="06B_766-833_Beligan-BiblioAcad-web-resources/css/idGeneratedStyles.css" rel="stylesheet" type="text/css" />
	</head>
	<body id="x06B_766-833_Beligan-BiblioAcad" lang="ro-RO">
		<div id="_idContainer000" class="Basic-Text-Frame">
			<p class="Basic-Paragraph"><span class="CharOverride-1">Beligan</span></p>
		</div>
		<div id="_idContainer046" class="_idGenObjectStyleOverride-1">
			<p class="Heuristica-PRIMUL"><span class="titlu-12">BELIGAN, Anamaria</span> (15.XI.1958, București), prozatoare. Este fiica Danei Lovinescu (n. Crivetz) și a actorului Radu Beligan. A absolvit Liceul „C.A. Rosetti” și secţia regie film (promoţia 1981) a Institutului de Artă Teatrală și Cinematografică „I.L. Caragiale” din București. În 1982, după ce funcționează scurtă vreme ca regizor la Studioul „Al. Sahia” din București, părăsește România și, după șapte luni de lagăr în Germania, emigrează în Australia. Lucrează ca regizor și scenarist la Melbourne, predă la Australian Film, Television and Radio din Sydney. Deține un masterat în lingvistică la Universitatea Monash din Melbourne. În 1988 înfiinţează, împreună cu Valeriu Câmpan, compania independentă de producţie Athanor. A publicat în „Arc”, „Orizont”, „Vatra”, „Familia”, „Literatorul”; „Ramuri”, „Luceafărul” ș.a., precum și în revistele australiene „RePublica”, „Voices” și „Quadrant” sau în „Exquisite Corpse” (SUA).</p>
			<p class="Heuristica-BASE">O relaţie oarecum paradoxală face ca abia cea de-a doua carte publicată de <span class="CharOverride-2">B.</span>, romanul <span class="CharOverride-3">Scrisori către Monalisa</span> (1999), să atragă atenţia asupra calităţilor autoarei de proze scurte din volumul <span class="CharOverride-3">Încă un minut cu Monica Vitti</span> (1998). Dacă romanul, în montura, situaţiile și chiar cazuistica lui, este ceva obișnuit în linia literaturii lagărelor cu emigranţi (aici, <span class="CharOverride-3">Asylbewerber</span> la finele anilor ’80), în schimb prozele scurte compun o atmosferă încărcată de mister psihologic, cu fibre de halucinaţie și cu acel amestec „simbolist” de glacialitate și incandescenţă, de voyeurism și morbideţe estetizantă. În <span class="CharOverride-3">Scrisori către Monalisa</span> totul e limpede: tema spaţiului închis, universul concentraţionar, lume în care de la sublim la sordid nu este nici măcar un pas. Mizerie și tensionare, spaţiu populat pestriţ, cu destine și temperamente din varii geografii etnoreligioase. Tema emigrantului-captiv (aici chiar într-un hotel numit Arkadia) este – ca și <span class="CharOverride-3">pattern</span>-ul din <span class="CharOverride-3">Azilul de noapte</span> de Maxim Gorki – o șansă generoasă pentru însumarea de psihologii contrastante și contexte cu pitoresc viguros. În jurul lui Matei, anxiosul și, oarecum, amnezicul, omul cu o imaginaţie de artist (între altele, incitante sunt paginile în care el își închipuie o idilă între Ion Barbu, matematicianul poet, student la Berlin, și faimoasa Leni Riefenstahl, „patroana” cinematografiei hitleriste), gravitează feminitatea dezabuzată <span class="CharOverride-3">à la russe</span>, la modul gorkian, a Verei, cinismul amoral și tranzacţional al lui Victor Coteneţ, alcoolismul halucinatoriu al polonezului Krzysztof, timiditatea senzuală a cuplului Berndt–Satri, culoarea <span class="CharOverride-3">gipsy</span> atașantă prin logoree, inventivitate, optimism și pungășie sentimentală (Nae Lebădaru), exhibiţionismul lui Beno, tulbureala visătoare și agresivă a croatului Radovan Belen ș.a.m.d. – totul sfârșind cvasioniric, în flăcări pe ninsori purificatoare: incendierea purgatoriului cu vibraţii de infern. Prozele reunite în volumul <span class="CharOverride-3">Încă un minut cu Monica Vitti</span> se întemeiază pe imaginarul filmic al autoarei, împănat cu câte o referinţă livrescă neașteptată, cu zone oscilând între „les contes cruels” ale lui Villiers de l’Isle-Adam, ironia sumbră și misterul „jucat” din unele proze ale lui E.A. Poe ori cutare „tales of unexpected”, scenarizate postmodern în cinematografia britanică. (De altminteri, caracteristic aici este tocmai umorul negru, englezesc.) Cruzime, rafinament și ironie neagră (<span class="CharOverride-3">Un craniu remarcabil</span>), cu nostalgia lui Graham Greene. Un punct de plecare derizoriu-grotesc al povestirii titulare („aș putea fi îndrăgostit orbește de Mona… dacă n-ar fi atât de hotărâtă să nu se radă pe picioare”) se transformă într-o ameţitoare orgie vizuală, un soi de realitate virtuală cu Monica Vittti în <span class="CharOverride-3">Aventura</span> lui Michelangelo Antonioni. Excelentul crochiu borgesian al lui Juanito cuceritorul, care visează, conchistadorial, să cucerească pământul, savuroasa îndopare cu prăjituri a fetelor (vecină cu fabulosul copilăriei din prozele lui Mircea Cărtărescu) din <span class="CharOverride-3">Bilet pentru Ninive</span>, paginile în care apar și unele viitoare personaje din <span class="CharOverride-3">Scrisori către Monalisa</span> (Radovan Belen, de exemplu) – toate conturează cartea de vizită a unei imaginaţii care vede crud, cadrează cu umor, frazează tăios, în ritm de scenariu hollywoodian. După <span class="CharOverride-3">mamabena.com</span> (2005), roman cu intrigă semipolițistă despre imigrația românească din Australia – dar păstrând un fir narativ în România –, romanul <span class="CharOverride-3">Windermere: dragoste la a doua vedere </span>(2009) oferă o poveste de dragoste între un englez și o româncă aflați la senectute. Construit cvasiproustian, nostalgic, regresiv, asociativ și defocalizat, ca un puzzle excluzând linearitatea epică, textul navighează în timp și în spațiu din vremea războiului din Crimeea de la mijlocul secolului al XIX-lea, trecând prin idilicul interbelic românesc, până în Australia de la sfârșitul secolului al XX-lea.</p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">Încă un minut cu Monica Vitti</span>, tr. autoarei în colaborare cu Dana Lovinescu, Iași, 1998; <span class="CharOverride-3">Scrisori către Monalisa</span>, tr. autoarei în colaborare cu Dana Lovinescu, Iași, 1999; <span class="CharOverride-3">Dragostea e un Trabant</span>, București, 2003; <span class="CharOverride-3">mamabena.com</span>, tr. autoarei în colaborare cu Dana Lovinescu, București, 2005; <span class="CharOverride-3">Windermere: dragoste la a doua vedere</span>, tr. autoarei în colaborare cu Dana Lovinescu, Cluj-Napoca, 2009. </p>
			<p class="Heuristica___m_RPR"><span class="CharOverride-2">Repere bibliografice: </span>Luminiţa Marcu, <span class="CharOverride-3">Cealaltă Arkadia</span>, RL, 1999, 46; Dan C. Mihăilescu, <span class="CharOverride-3">Evadând în ficţiune</span>, „22”, 2000, 4; Daciana Branea, <span class="CharOverride-3">Arca fantastică</span>,<span class="CharOverride-3"> </span>O, 2000, 1; Adriana Babeţi, <span class="CharOverride-3">Povestașa</span>, O, 2003, 5; Dan Cristea, <span class="CharOverride-3">Roman de dragoste și viziuni onirice</span>, LCF, 2010, 1–2; Irina Petraș, [<span class="CharOverride-3">Anamaria Beligan</span>], APF, 2010, 2, RL, 2012, 44<span class="CharOverride-3">.</span> &#9;<span class="Semnatura">D.C.M</span><span class="CharOverride-3">.</span></p>
			<p class="Heuristica-PRIMUL"><span class="titlu-12">BELIGAN, Marica</span><span class="CharOverride-2"> </span>(1943, La Louvière, Belgia – 27.II.1993, București), prozatoare, traducătoare. Este fiica baroanei Jeanne de Siemmons și a lui Petru Pop. A urmat cursuri de artă dramatică la Conservatorul din Bruxelles. La treisprezece ani debutează, în Belgia, cu un volum de nuvele, apărut la Editura Leclerc. În 1965 vine la București, în cadrul schimburilor culturale româno–belgiene. Aici îl cunoaște pe actorul Radu Beligan, cu care se căsătorește, stabilindu-se definitiv în România. </p>
			<p class="Heuristica-BASE">Cu toate că a scris câteva piese – <span class="CharOverride-3">Căutăm autor dramatic, Absenţa conștiinţei</span> ș.a. – în urzeala cărora pot fi detectate modele, trimiteri la genul comediei amare și al vodevilului, <span class="CharOverride-2">B. </span>s-a investit mai mult în transpunerea în românește și în adaptarea pentru scenă a unor texte aparţinând lui Pierre Chesnot, Neil Simon ș.a. A tradus și dramatizat <span class="CharOverride-3">Străinul</span> de Albert Camus. Tot pentru scenă a realizat versiuni în limba franceză după piese ale lui Vasile Alecsandri, Mihail Sebastian, Aurel Baranga, Paul Everac. În 1967 publică adaptarea în limba franceză a piesei <span class="CharOverride-3">Capul de răţoi</span> de G. Ciprian. Un an mai târziu îi apare romanul <span class="CharOverride-3">Cenușa mea va fi caldă</span>, în traducerea lui Petru Popescu, o alegorie plasată într-un ţinut imaginar numit Trislanda, în care oameni săraci, înfometaţi, sătui de injustiţie hotărăsc să-și facă singuri dreptate și să-și modifice astfel cursul existenţei. În 1990 publică, în limba română, o culegere de nuvele intitulată <span class="CharOverride-3">Timpul de veghe, timpul de vis</span>, iar postum apare romanul <span class="CharOverride-3">O aspirină pentru doi</span> (1993), cronică a neîmplinirii sentimentale într-o lume banală, superficială și rutinieră. </p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">Cenușa mea va fi caldă</span>, tr. Petru Popescu, București, 1968; <span class="CharOverride-3">Timpul de veghe, timpul de vis</span>, București, 1990; <span class="CharOverride-3">O aspirină pentru doi</span>, București, 1993. <span class="CharOverride-2">Traduceri:</span> G. Ciprian, <span class="CharOverride-3">Tête de canard</span>, București, 1967; Aurel Baranga, <span class="CharOverride-3">Les Mots de la semaine</span>, Paris, 1968; <span class="CharOverride-3">L’Eglise Ortodoxe Roumaine dans le passé et aujourd’hui</span>, București, 1979. </p>
			<p class="Heuristica___m_RPR"><span class="CharOverride-2">Repere bibliografice: </span>Vasile Sporici, <span class="CharOverride-3">„Cenușa mea va fi caldă”</span>, ATN, 1969, 4; Ghiţulescu, <span class="CharOverride-3">Istoria</span>, <span class="CharOverride-3">410</span>; Liviu Ornea, <span class="CharOverride-3">Pensiune completă</span>, OC, 2012, 352. &#9;<span class="Semnatura">C.M.B.</span></p>
			<p class="Heuristica-PRIMUL"><span class="titlu-12">BELIGAN, Radu</span> (14.XII.1918, Galbeni, j. Bacău – 20.VII.2016, Bucureşti), eseist, traducător. Este fiul Eufrosinei și al lui Nicolae Beligan, șef de gară și actor la Naţionalul ieșean. După absolvirea Liceului Internat din Iași, <span class="CharOverride-2">B.</span> pleacă la București, înscriindu-se la Academia Regală de Muzică și Teatru, clasa profesoarei Lucia Sturdza Bulandra. Debutează, cu poezie, în „Viaţa românească” (1938), scrie la „Însemnări ieșene” (cronică teatrală), „Opinia”, „Front literar”, „Bis”, „Arta liberă” ș.a. Actor de mare prestigiu, interpret de roluri memorabile în spectacole cu piese din dramaturgia română și universală, inimitabil în Miroiu din <span class="CharOverride-3">Steaua fără nume</span> de Mihail Sebastian, Rică Venturiano din <span class="CharOverride-3">O noapte furtunoasă </span>de I.L. Caragiale (și în filmul din 1943 al lui Jean Georgescu), de o mare subtilitate în Hlestakov din <span class="CharOverride-3">Revizorul </span>de N.V. Gogol, Béranger din <span class="CharOverride-3">Rinocerii </span>de Eugen Ionescu sau în rolul comisarului aulic Jankovici în filmul <span class="CharOverride-3">Horea</span> de Mircea Mureșan, <span class="CharOverride-2">B.</span> este, în același timp, director al Teatrului de Comedie din București (1960–1968) și cel mai longeviv director din întreaga istorie a Teatrului Naţional (1969–1990). </p>
			<p class="Heuristica-PRIMUL">Om de cultură enciclopedică, având întinse relaţii internaţionale și beneficiind de toate onorurile sistemului (a fost membru în Comitetul Central al Partidului Comunist Român, deputat al Marii Adunări Naţionale, Artist al Poporului, președinte și apoi președinte de onoare al Institutului Internaţional de Teatru etc.), <span class="CharOverride-2">B.</span> realizează nenumărate traduceri și adaptări pentru scenă ale unor piese unde este și protagonist (<span class="CharOverride-3">Cotletele</span> de Bertrand Blier, de exemplu), precum și câteva volume de eseuri și proză confesivă – <span class="CharOverride-3">Pretexte și subtexte</span> (1968), <span class="CharOverride-3">Luni, marţi, miercuri… </span>(1978), <span class="CharOverride-3">Note de insomniac </span>(2001). Este laureat al Premiului Academiei Române (1997) și Mare Ofiţer al Legiunii de Onoare (2002). A fost ales membru de onoare al Academiei Române (2004)</p>
			<p class="Heuristica-BASE">Cărţile lui <span class="CharOverride-2">B.</span> sunt pseudo-jurnale, texte în care coexistă amintiri, portrete, note critice, învederând o „existenţă plurală” lucidă, un permanent dialog cu sine însuși, cu viaţa, literatura, teatrul. Ca și în rolurile care l-au făcut celebru, <span class="CharOverride-2">B.</span> se așază întotdeauna într-un loc de unde se poate exprima în surdină, privind spectacolul vieţii cu o anume detașare, cu ironie și melancolie, ca din spatele unei cortine. Memorialistica din <span class="CharOverride-3">Note de insomniac</span>, de pildă, „pare respiraţia unui om cultivat care a văzut multe în viaţă și a știut să selecteze ceea ce o înnobilează și o face suportabilă”, cum remarca Eugen Simion. Pretutindeni stilul e direct, rafinat, apelând rar la metaforă. Portrete memorabile (Jean-Louis Barrault, George Vraca, Grigore Vasiliu-Birlic, Geo Bogza, V.I. Popa, Erwin Piscator, Laurence Olivier), anecdote, „cancanuri” dezvăluite discret, adevărate „comedii miniaturale”, formulări inspirate („un bun actor trăiește pe scenă fără să abuzeze de ea”) dau savoare acestor pagini.</p>
			<p class="Heuristica___mici"><span class="CharOverride-2">SCRIERI:</span> <span class="CharOverride-3">Pretexte și subtexte</span>, București, 1968; <span class="CharOverride-3">Luni, marţi, miercuri…</span>, București, 1978; <span class="CharOverride-3">Note de insomniac</span>, București, 2001.</p>
			<p class="Heuristica___m_RPR"><span class="CharOverride-2">Repere bibliografice: </span>Al. Piru, <span class="CharOverride-3">Însemnările unui actor</span>, LCF, 1968, 10; Paul Georgescu, <span class="CharOverride-3">Un actor despre el însuși</span>, „Informaţia Bucureștiului”, 1968, 14 mai; Vlaicu Bârna, <span class="CharOverride-3">Un portret și alte modele</span>, VR, 1968, 7; N. Carandino, <span class="CharOverride-3">Actori de ieri și de azi</span>, Cluj, 1973, <span class="CharOverride-3">150–153</span>; Aurel Bădescu, <span class="CharOverride-3">Teatrul și inteligenţa</span>, CNT, 1979, 9; Eugen Comarnescu, <span class="CharOverride-3">Beligan în... manuscris</span>, „Cronica română”, 2000, 21 257; Simion, <span class="CharOverride-3">Fragmente</span>, VI, <span class="CharOverride-3">242–245</span>; <span class="CharOverride-3">Radu Beligan: un artist pentru eternitatea teatrului românesc</span>, îngr. Cezar Alexandru Genoiu, București, 2008; Marina Constantinescu, <span class="CharOverride-3">O noapte de insomniac</span>, RL, 2011, 34. &#9;<span class="Semnatura">N.I. </span></p>
			<div class="_idGenObjectLayout-1">
				<div id="_idContainer003">
					<div id="_idContainer001" class="Basic-Text-Frame">
						<p class="Titlu-Nume-H"><span class="titlu-12">BELIMACE, <br />Constantin T.</span> </p>
						<p class="Titlu-mic-DATE">(1848, Moloviște, azi în Republica Macedonia – 1932, Bitolia, azi în Republica Macedonia), poet. </p>
					</div>
					<div id="_idContainer002" class="Basic-Graphics-Frame _idGenObjectStyleOverride-1">
						<img class="_idGenObjectAttribute-1" src="06B_766-833_Beligan-BiblioAcad-web-resources/image/BelimasceC.png" alt="" />
					</div>
				</div>
			</div>
			<p class="Heuristica-PRIMUL">Este fiul lui Tașcu Belimace, ţăran. După absolvirea școlii primare în satul natal, din 1860 urmează cursul superior la o școală de limbă sârbă din Belgrad, oraș unde își face și serviciul militar (1868–1870). În 1873 s-a stabilit la București. Împreună cu Andrei Bagav, Șt. Mihăileanu și C. Cairetti, editează, între 1888 și 1889, revista „Macedonia”, unde își publică cele dintâi versuri. Din 1893 se întoarce în Macedonia, ca intendent al internatului liceului românesc din Bitolia. Prizonier al armatei bulgare în Primul Război Mondial, și-a transpus experienţa într-un amplu poem (peste două mii cinci sute de versuri), manuscrisul fiind păstrat în arhiva familiei. A publicat, între 1888 și 1926, poezii numai în dialectul aromân, în „Macedonia”, „Frăţilia”, „Graiu bun”, „Deșteptarea”, „Tribuna românilor de peste hotare”, „Peninsula Balcanică” ș.a. </p>
			<p class="Heuristica-BASE">Cele mai bune versuri ale lui <span class="CharOverride-2">B.</span> se inspiră din universul păstoresc, motiv pentru care, până la un punct, ele pot părea idile, deși în realitate au doar puţine elemente livrești și mărturisesc o vagă influenţă a lui V. Alecsandri și, poate, a lui G. Coșbuc. Sunt, în fapt, rezultatul impresiilor puternice lăsate de amintirea lumii în care a copilărit, de particularităţile ei etnografice. Pe lângă „angucitori” (cimilituri) și poezii populare (culese din împrejurimile satului natal și publicate în „Macedonia”), <span class="CharOverride-2">B.</span> a scris versuri în manieră folclorică, cu prozodie caracteristică și tematică specifică. Unele se apropie de cântecele de dragoste sau de înstrăinare, altele aduc mult cu balada (<span class="CharOverride-3">Curnicea</span>, de exemplu, seamănă cu <span class="CharOverride-3">Mioriţa</span>). Anecdotica de tip cult este puţin prezentă, ca în <span class="CharOverride-3">Ficiorul</span> <span class="CharOverride-3">crescut tu pădure</span>; predomină succesiunea imagistică particulară doinei, precum în <span class="CharOverride-3">Călugăriţa</span>,<span class="CharOverride-3"> Dudia </span>sau<span class="CharOverride-3"> Picuraru cătră vruta lui. </span>Renumele lui <span class="CharOverride-2">B.</span> printre poeţii dialectali a fost consolidat de poezia <span class="CharOverride-3">Dimândarea părintească</span>; însufleţite de un acut alean al dezrădăcinării, versurile sunt de fapt o imprecaţie adresată celui „cari de limba lui se-alasă”. O ameninţare deznădăjduită și o exortaţie nu lipsită de patetism ridică această „poruncă părintească” până la un prag cu valoare simbolică, fiind asemănătoare cu „testamentul” lui Ienăchiţă Văcărescu sau cu versurile lui Alexie Mateevici. Întors melancolic spre atmosfera din cătunul distrus de „furlli”, care „viaţă vie nu lăsară” (<span class="CharOverride-3">Hora</span>), <span class="CharOverride-2">B.</span> închipuie și câte o baladă despre iele, „albele zâne/ de la fântâne” (<span class="CharOverride-3">Albele și mușatele</span>), pentru a încerca reconstituirea unui univers lăsat departe în trecut, dar de care nu s-a putut despărţi niciodată. </p>
			<p class="Heuristica___mici"><span class="CharOverride-2">SCRIERI: </span>[<span class="CharOverride-3">Poezii</span>], UVPA, <span class="CharOverride-3">23–39. </span></p>
			<p class="Heuristica___m_RPR"><span class="CharOverride-2">Repere bibliografice: </span>Tache Papahagi, <span class="CharOverride-3">Antologie aromânească</span>, București, 1922, <span class="CharOverride-3">195–</span>207; Ion Foti, <span class="CharOverride-3">Costa Belimace</span>, București, 1936; Hristu Cândroveanu, [<span class="CharOverride-3">Constantin T. Belimace</span>], UVPA, <span class="CharOverride-3">19–22</span>; Cândroveanu, <span class="CharOverride-3">Aromânii</span>,<span class="CharOverride-3"> 62–70</span>; <span class="CharOverride-3">Dicţ. scriit. rom.</span>,<span class="CharOverride-3"> </span>I, <span class="CharOverride-3">256–257</span>; Mănucă, <span class="CharOverride-3">Perspective</span>, <span class="CharOverride-3">5–13</span>; Radu Comănescu, <span class="CharOverride-3">Observaţii asupra poeziei aromâne</span>, VR, 2002, 1–2.<span class="CharOverride-3"> &#9;</span><span class="Semnatura">D.M.</span></p>
			<p class="Heuristica-PRIMUL"><span class="titlu-12">BELISTOV, Vladimir</span> (22.IV.1918, Onești–Lăpușna – 21.11.2000, Chișinău), traducător, poet, prozator. Este fiul Anastasiei (n. Nicolaev) şi al lui Nicolae Belistov. Și-a făcut studiile mai întâi la Seminarul Teologic din Chișinău, unde l-a avut ca profesor pe Gala Galaction. A absolvit mai târziu Facultatea de Filologie a Institutului Pedagogic „Ion Creangă” din Chișinău (1948), lucrând ulterior ca redactor la Editura de Stat (1952–1957). A debutat în presă în anii ’30 ai secolului al XX-lea. A mai colaborat la „Gazeta Basarabiei”, cu cronici despre viața orașului, și la „Viața Basarabiei”, iar după război la „Cultura Moldovei” („Cultura”), „Nistru”, „Femeia Moldovei”, „Moldova socialistă”, „Învăţătorul sovietic”, „Tinerimea Moldovei”, semnând reportaje, schiţe, recenzii și cronici teatrale. A scris poeme pentru copii și tineret, precum și proză – romanul <span class="CharOverride-3">Două surori</span>,<span class="CharOverride-3"> </span>publicat în revista „Nistru”, și <span class="CharOverride-3">Soldaţii</span>, tot un roman,<span class="CharOverride-3"> </span>apărut fragmentar în săptămânalul „Cultura”. </p>
			<p class="Heuristica-BASE">Cunoscător temeinic al limbilor greacă, latină, franceză, germană și rusă, <span class="CharOverride-2">B</span>. a tradus proză, poezie, dramaturgie din literatura Greciei antice (<span class="CharOverride-3">Lisistrata </span>de Aristofan, <span class="CharOverride-3">Medeea </span>și <span class="CharOverride-3">Ifigenia în Aulida </span>de Euripide), din literatura clasică latină (comedii de Plaut), din cea rusă (<span class="CharOverride-3">Neisprăvitul </span>de D.I. Fonvizin, <span class="CharOverride-3">Balade </span>de V.A. Jukovski, <span class="CharOverride-3">Oaspetele de piatră </span>de A.S. Pușkin, <span class="CharOverride-3">Spaniolii </span>de M.I. Lermontov, <span class="CharOverride-3">Azilul de noapte </span>de Maxim Gorki ș.a.), engleză (<span class="CharOverride-3">Romeo și Julieta </span>de William Shakespeare), franceză (<span class="CharOverride-3">Cântecul lui Roland</span>, <span class="CharOverride-3">Cidul </span>de Corneille), germană (<span class="CharOverride-3">Atta Troll </span>și <span class="CharOverride-3">Germania </span>de Heinrich Heine), polonă (<span class="CharOverride-3">Opere alese </span>de Adam Mickiewicz), ucraineană (<span class="CharOverride-3">Caterina </span>și <span class="CharOverride-3">Oarba </span>de Taras Şevcenko) ș.a. A tălmăcit mult și din literatura popoarelor fostei URSS. Versurile incluse în două volume intitulate <span class="CharOverride-3">Traduceri alese </span>(1968, 1978) îl recomandă pe <span class="CharOverride-2">B</span>. ca pe unul dintre cei mai fecunzi tălmăcitori din Basarabia postbelică.</p>
			<p class="Heuristica___mici"><span class="CharOverride-2">SCRIERI:</span> <span class="CharOverride-3">Rică – pierde -vară</span>, Chișinău, 1955; <span class="CharOverride-3">Lauda de sine nu miroase-a bine...</span>,<span class="CharOverride-3"> </span>Chișinău, 1957. <span class="CharOverride-2">Traduceri:</span> A.S. Pușkin, <span class="CharOverride-3">Opere alese</span>,<span class="CharOverride-3"> </span>Chișinău, 1949 (în colaborare cu Iosif Balţan si Iurie Barjanski); D. I. Fonvizin, <span class="CharOverride-3">Neisprăvitul</span>,<span class="CharOverride-3"> </span>Chișinău, 1953; Jules Verne, <span class="CharOverride-3">Copiii</span> <span class="CharOverride-3">căpitanului Grant</span>,<span class="CharOverride-3"> </span>Chișinău, 1956; William Shakespeare, <span class="CharOverride-3">Romeo și Julieta</span>,<span class="CharOverride-3"> </span>Chișinău, 1958; Adam Mickiewicz, <span class="CharOverride-3">Opere alese</span>,<span class="CharOverride-3"> </span>pref. M. Rîlski, Chișinău, 1958, <span class="CharOverride-3">Grazyna</span>,<span class="CharOverride-3"> </span>Chișinău, 1976; M. Macrici, <span class="CharOverride-3">Aurora boreală</span>,<span class="CharOverride-3"> </span>Chișinău, 1959;<span class="CharOverride-3">Traduceri alese</span>,<span class="CharOverride-3"> </span>I–II,<span class="CharOverride-3"> </span>Chișinău, 1968–1978; Heinrich Heine, <span class="CharOverride-3">Germania</span>,<span class="CharOverride-3"> </span>Chișinău, 1970, <span class="CharOverride-3">Poeme</span>, Chișinău, 1976; G. Nizami, <span class="CharOverride-3">Leili și Medjnun</span>, Chișinău, 1971, <span class="CharOverride-3">Șapte frumoase</span>,<span class="CharOverride-3"> </span>Chișinău, 1990; Djami, <span class="CharOverride-3">Poeme</span>,<span class="CharOverride-3"> </span>Chișinău, 1972; Euripide, <span class="CharOverride-3">Tragedii</span>,<span class="CharOverride-3"> </span>Chișinău, 1973; Aristofan, <span class="CharOverride-3">Comedii</span>,<span class="CharOverride-3"> </span>pref. Nicolae Rusu, Chișinău, 1975; <span class="CharOverride-3">Poemele dragostei. Traduceri alese</span>,<span class="CharOverride-3"> </span>pref. Nicolai Costenco, Chișinău, 1978; Goethe, <span class="CharOverride-3">Vulpoiul Reinecke</span>,<span class="CharOverride-3"> </span>Chișinău, 1978, <span class="CharOverride-3">Drame</span>, Chișinău, 1979; Corneille, <span class="CharOverride-3">Tragedii</span>,<span class="CharOverride-3"> </span>Chișinău, 1980; Friedrich Schiller, <span class="CharOverride-3">Don Carlos. Fecioara din Orléans. Wilhelm Tell</span>,<span class="CharOverride-3"> </span>Chișinău, 1982<span class="CharOverride-3"> </span>(în colaborare cu Pavel Starostin); <span class="CharOverride-3">Cântecul lui Roland</span>,<span class="CharOverride-3"> </span>Chișinău, 1983; Jean Racine, <span class="CharOverride-3">Tragedii</span>, Chișinău, 1985.</p>
			<p class="Heuristica___m_RPR"><span class="CharOverride-2">Repere bibliografice: </span>Vasile Badiu, <span class="CharOverride-3">Vladimir Belistov</span>,<span class="CharOverride-3"> </span>„Nistru”, 1968, 4; Ion Ciocanu, <span class="CharOverride-3">Cu faţa spre carte</span>,<span class="CharOverride-3"> </span>Chișinău, 1989, <span class="CharOverride-3">281–284</span>; Cimpoi, <span class="CharOverride-3">Ist. lit. Basarabia</span>,<span class="CharOverride-3"> 172</span>;<span class="CharOverride-3"> Dicţ. Chișinău</span>, <span class="CharOverride-3">47–48. &#9;</span><span class="Semnatura">S.P.</span></p>
			<p class="Heuristica-PRIMUL"><span class="titlu-12">BELLA György</span> (2.XII.1923, Sibiu – 12.III.1982, Budapesta), istoric literar, traducător maghiar. După primii ani ai copilăriei petrecuţi la Cluj și Ineu, face școala primară și liceul la Orosháza (Ungaria) și studii superioare la Facultatea de Filologie a Universităţii „Eötvös Loránd” din Budapesta. Lucrează la Biblioteca Naţională „Széchenyi” (1950–1957). Este apoi profesor de liceu (1957–1963), redactor la Editura Európa (1963– 1967) și la Editura Szépirodalmi (din 1968) din Budapesta. Deși se trage dintr-o familie mixtă (tatăl său era român), a învăţat târziu românește. </p>
			<p class="Heuristica-BASE">Referent pentru literatura română în cadrul Editurii Európa, <span class="CharOverride-2">B.</span> a avut un rol important în selectarea și publicarea acesteia în limba maghiară. A contribuit la acest program și cu traduceri, semnând versiunea maghiară a romanelor<span class="CharOverride-3"> Dispariţia unui om de rând</span> de Mihai Beniuc (1965), <span class="CharOverride-3">Ore de dimineaţă</span> de Platon Pardău (1975), precum și a pieselor de teatru <span class="CharOverride-3">Steaua fără nume</span> de Mihail Sebastian și <span class="CharOverride-3">Martin Bormann</span> de Marin Preda, publicate în volumul <span class="CharOverride-3">Egyszerü véletlenek</span> (1967). A mai tradus din proza lui D.R. Popescu, Petru Popescu, Sorin Titel, A.E. Baconsky, Ion Băieșu, Vasile Rebreanu, Constantin Ţoiu. Literatura română contemporană reprezintă și obiectul principal al demersurilor sale critice și eseistice. A prezentat o serie de scriitori (G. Călinescu, Veronica Porumbacu, Aurel Rău, Marin Sorescu) în medalioane, recenzii și cronici literare apărute în revista „Nagyvilág” și în postfeţele unor volume de traduceri publicate de editurile unde a lucrat. A urmărit cu atenţie noile orientări ale literaturii române moderne, precum și realizările esteticii și istoriei literare contemporane. Astfel documentat, <span class="CharOverride-2">B.</span> întocmește aproape toate arti&#173;colele privitoare la literatura română pentru dicţionarul <span class="CharOverride-3">A XX. század külföldi írói</span> (Budapesta, 1968), în care figurează, printre scriitorii și poeţii cei mai însemnaţi din literatura universală, și 27 de autori din ţara noastră (de la Tudor Arghezi până la Ilarie Voronca). <span class="CharOverride-2">B.</span> este, de asemenea, unul din colaboratorii principali și coordonatorul materialului românesc pentru lexiconul literaturii universale, <span class="CharOverride-3">Világirodalmi lexikon</span>, în optsprezece volume, apărut la Budapesta între anii 1970 și 1996. Pentru această lucrare a propus aproximativ patru sute de titluri (autori, mișcări literare). La primele cinci volume (literele A–K) participă efectiv și la redactarea articolelor, adjudecându-și literatura română din secolul al XX-lea, în special autorii contemporani, peste cincizeci de poeţi și scriitori, de la Ion Agârbiceanu la Eugen Jebeleanu. Principiile de bază pe care le-a adoptat în vederea structurării materialului românesc au fost respectate și în realizarea volumelor apărute după moartea lui prematură. A avut preocupări remarcabile și în domeniul istoriei literaturii maghiare. Sub îngrijirea sa au apărut mai multe volume din corespondenţa lui Ady Endre (1956, 1983), Babits Mihály, Kosztolányi Dezső, Juhász Gyula (1959) și documente inedite din ultimii ani de viaţă ai lui Babits Mihály (1980).</p>
			<p class="Heuristica___mici"><span class="CharOverride-2">SCRIERI:</span> <span class="CharOverride-3">A XX. század külföldi írói </span>[<span class="CharOverride-3">Scriitori străini din secolul XX</span>] (în colaborare), Budapesta, 1968; <span class="CharOverride-3">Világirodalmi lexikon</span> (în colaborare), I–XVIII, Budapesta, 1970–1996. <span class="CharOverride-2">Traduceri:</span> Mihai Beniuc, <span class="CharOverride-3">Egy közember története</span> [<span class="CharOverride-3">Dispariţia unui om de rând</span>], Budapesta, 1965; Mihail Sebastian, <span class="CharOverride-3">Névtelen csillag</span> [<span class="CharOverride-3">Steaua fără nume</span>], în <span class="CharOverride-3">Egyszerű véletlenek </span>[<span class="CharOverride-3">Simple coincidenţe</span>], Budapesta, 1967, <span class="CharOverride-3">67–157</span>; Marin Preda, <span class="CharOverride-3">Martin Bormann</span>, în <span class="CharOverride-3">Egyszerű véletlenek </span>[<span class="CharOverride-3">Simple coincidenţe</span>], Budapesta, 1967, <span class="CharOverride-3">473–525</span> (în colaborare cu Domokos Sámuel); Platon Pardău, <span class="CharOverride-3">Reggeli órák</span> [<span class="CharOverride-3">Ore de dimineaţă</span>], Budapesta, 1975.</p>
			<p class="Heuristica___m_RPR"><span class="CharOverride-2">Repere bibliografice: </span><span class="CharOverride-3">Magyar írodalmi lexikon</span>, I, Budapesta, 1963, <span class="CharOverride-3">129</span>; Beke, <span class="CharOverride-3">Fără interpret</span>, <span class="CharOverride-3">373–381</span>; <span class="CharOverride-3">Új magyar írodalmi lexikon</span>, I, Budapesta, 1994, <span class="CharOverride-3">179–190</span>.<span class="CharOverride-2"> &#9;</span><span class="Semnatura">O.K.</span></p>
			<p class="Heuristica-PRIMUL"><span class="titlu-12">BELLU, Pavel</span> (14.III.1920, Vrăniuţ, j. Caraș-Severin – 9.I.1988, Cluj-Napoca), poet, prozator, eseist.Este fiul Rujei (n. Peia) și al lui Pavel Bellu, ţărani. A urmat Liceul „General Dragalina” din Oraviţa, luându-și bacalaureatul la Timișoara (1939). S-a înscris la Academia de Înalte Studii Comerciale și Industriale din București, pe care a întrerupt-o din cauza războiului, trecând în 1940 la Școala de Ofiţeri, terminată în 1943. În 1945 s-a stabilit la Cluj, unde a urmat Facultatea de Filosofie și Litere, absolvită în 1948; printre profesorii săi se afla Lucian Blaga. În 1975 și-a susţinut examenul de doctorat cu teza <span class="CharOverride-3">Tragicul senin</span>, sub îndrumarea lui Liviu Rusu. A funcţionat ca profesor de psihologie, logică și literatură română în licee clujene (1949–1954), secretar literar la Teatrul Naţional din Cluj (1955–1959), economist la Întreprinderea de Utilaje de Transport Cluj (1959–1965), director al filialei Fondului Plastic din Cluj (1965–1969). A făcut parte din redacţiile revistelor „Luceafărul” (Timișoara), „Tinereţea”, „Generaţia de mâine” (Oraviţa), „Brazde bănățene” și a colaborat la „Colţ de ţară”, „Fruncea”, „Făclia”, „Vestul”, „Vremea”, „Universul literar”, „România de mâine”, „Orizont”, „Steaua”, „Tribuna”, „Utunk”. A mai semnat Marius Nicoară, Ion Ulmu, Panait Vardaru, Nona Vida, Laurenţiu. A debutat la șaisprezece ani, cu poezia <span class="CharOverride-3">Un trandafir</span>, în revista școlară „Luceafărul” (Timișoara), iar editorial cu volumul de versuri <span class="CharOverride-3">Candelabre albastre</span>, apărut în 1936. </p>
			<p class="Heuristica-BASE"><span class="CharOverride-2">B.</span> scrie o poezie imnică, al cărei obiect îl constituie figuri mitice (Apolo, Orfeu, Dionisos, Zamolxe), care-i tutelează propriul mod de a înţelege lumea și arta, dar și natura clasică vergiliană („celui mai înalt prieten”, Vergiliu, îi dedică un ciclu de versuri caracteristic) ori iubirea ca aspiraţie și împlinire spirituală supremă („Nici cărţi, nici filosofie, nici mistere!/ […] Numai iubirea nemurește”). Este un lirism în descendenţa romantismului calm, îmblânzit de solara armonie și de cantabilitatea clasică, al adorării lucrurilor și trăirilor simple. „Marile vicii” ale poetului sunt muntele și marea, soarele și azurul, dar și iarba sau grâul, toate exaltate cu sentimentul panic al contopirii, probabil catalizat de Lucian Blaga. Despre marele poet a scris o carte situată, ca factură, între reconstituirea biografică pozitivistă, comentariul critic simpatetic și eseul „poematic-filosofic”, considerat de <span class="CharOverride-2">B.</span> încă necesar într-un moment (1970) de redescoperire euforică a „orizonturilor blagiene”. Cartea conţine interesante sugestii interpretative, însă partea cea mai rezistentă se referă la anii lugojeni ai poetului (1924–1926) și la raporturile lui cu familia Brediceanu. Ceva din lirica lui <span class="CharOverride-2">B.</span> pătrunde și în cele două romane istorice, cu deosebire în <span class="CharOverride-3">Fericita jale a Cumbriei</span> (1979), unde intrarea în naraţiune e prefaţată de familiarizarea cu <span class="CharOverride-3">spiritus loci</span>: muntele, entitate emblematică a personajului central, Eftimie Murgu. Prima parte îl evocă în ipostază de revoluţionar și tribun al românilor bănăţeni, cea de-a doua în relaţiile intime, o prezenţă ubicuă rămânând, și atunci când nu apare, Cumbria, mama protagonistului. Simbolic, cele două ipostaze stau sub semnul focului și sub cel al apei. Oximoronică este și alcătuirea umană a figurilor reprezentative din cealaltă evocare istorică, <span class="CharOverride-3">Focul rece</span> (1982), urmărind destinul familiei Mocioni pe fundalul luptei bănăţenilor și transilvănenilor în a doua jumătate a secolului al XIX-lea pentru emancipare naţională (mișcarea memorandistă etc.). Personajele, ca și naratorul, trăiesc febril obsesia memoriei și a urgenţelor istoriei, care le animă toate iniţiativele. Scrise de un om cultivat, cu stringenţa expresiei (reflex al exerciţiului poetic, poate), romanele (mai ales al doilea) datează totuși din cauza ideologizării ad-hoc în spiritul naţionalismului practicat oficial în anii ’70–’80 ai secolului trecut (exaltarea dacismului, imaginea deformată a străinului etc.). Două drame istorice într-un act publicate în 1972 evocă episoade-cheie din activitatea lui Avram Iancu imediat după 1848–1849 (<span class="CharOverride-3">Iancu și Pajura</span>) și din viaţa lui Tudor Vladimirescu, ajuns domn (<span class="CharOverride-3">Capul din fântână</span>). Piesele apasă pe inflexibilitatea acestora, fie în relaţiile cu trimișii împăratului, fie cu ai boierilor antireformiști. A treia piesă, <span class="CharOverride-3">Muntele cu 77 de inimi</span>,<span class="CharOverride-3"> </span>e închinată, în 1977, Războiului pentru Independență. Și aici se simte impactul actualizării ideologice forţate. <span class="CharOverride-2">B.</span> a întocmit mai multe antologii din poeţii bănăţeni, din epigramiști și din scrierile despre Horea. </p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">Candelabre albastre</span>, Timișoara, 1936; <span class="CharOverride-3">Flori de piatră</span>, Timișoara, 1940; <span class="CharOverride-3">Elogiul simplităţii</span>, București, 1967; <span class="CharOverride-3">Blaga în marea trecere</span>, București, 1970; <span class="CharOverride-3">Iancu și Pajura</span>. <span class="CharOverride-3">Capul din fântână</span>, Reșiţa, 1972; <span class="CharOverride-3">Avram Iancu</span>,<span class="CharOverride-3"> </span>București, 1972; <span class="CharOverride-3">Arhitectura gândului</span>, Cluj-Napoca, 1977; <span class="CharOverride-3">Fericita jale a Cumbriei</span>, Timișoara, 1979; <span class="CharOverride-3">Focul rece</span>, Timișoara, 1982; <span class="CharOverride-3">Lebăda solară</span>, București, 1984. </p>
			<p class="Heuristica___m_RPR"><span class="CharOverride-2">Repere bibliografice: </span>I. Jivi-Bănăţeanu, <span class="CharOverride-3">Tânărul poet Pavel Bellu</span>, „Luceafărul”, 1936, 11; M. Georgescu, <span class="CharOverride-3">„Flori de piatră”</span>, VS, 1940, 2406; I. Arcaș, <span class="CharOverride-3">„Elogiul simplităţii”</span>,<span class="CharOverride-3"> </span>„Făclia” (Cluj), 1967, 6408; Petru Poantă, <span class="CharOverride-3">„Blaga în marea trecere”</span>,<span class="CharOverride-3"> </span>„Făclia”, 1970, 9 august; Ion Cocora, <span class="CharOverride-3">„Avram Iancu”</span>,<span class="CharOverride-3"> </span>TR, 1973, 10; Nicolae Ţirioi, [<span class="CharOverride-3">Pavel Bellu</span>], O, 1973, 7, 1988, 2, „Drapelul roșu”, 1982, 11970; Ungureanu, <span class="CharOverride-3">Imediata</span>, I, <span class="CharOverride-3">59</span>,<span class="CharOverride-3"> 102–103</span>; Al. Jebeleanu, <span class="CharOverride-3">Elogiul simplităţii</span>, O, 1985, 12; Al. Husar, <span class="CharOverride-3">„Lebăda solară”</span>,<span class="CharOverride-3"> </span>CL, 1985, 4; Valentin Tașcu, <span class="CharOverride-3">Poezie și simplitate: Pavel Bellu</span>, O, 1985, 37; Ruja, <span class="CharOverride-3">Parte</span>, I, <span class="CharOverride-3">36–39; Dicţ. scriit. rom.</span>, I, <span class="CharOverride-3">257–258</span>; <span class="CharOverride-3">Dicț. Banat</span>,<span class="CharOverride-3"> 93–95</span>;<span class="CharOverride-3"> </span>Ungureanu, <span class="CharOverride-3">Geografia lit.</span>, IV, <span class="CharOverride-3">77–79</span>. <span class="Semnatura">&#9;N.M.</span></p>
			<div class="_idGenObjectLayout-1">
				<div id="_idContainer006">
					<div id="_idContainer004" class="Basic-Text-Frame">
						<p class="Titlu-Nume-H">BELLU, Petre </p>
						<p class="Titlu-mic-DATE">(18.VI.1896, Turnu Măgurele –14.XI.1952, București), prozator, autor dramatic. </p>
					</div>
					<div id="_idContainer005" class="Basic-Graphics-Frame _idGenObjectStyleOverride-1">
						<img class="_idGenObjectAttribute-1" src="06B_766-833_Beligan-BiblioAcad-web-resources/image/BelluPetrse.png" alt="" />
					</div>
				</div>
			</div>
			<p class="Heuristica-PRIMUL">După terminarea școlii primare în Roșiori de Vede, unde se stabiliseră părinţii săi (Sevastia și Enache), de origine macedoromână, <span class="CharOverride-2">B.</span> își părăsește familia (decimată de tuberculoză) și vagabondează, oprindu-se prin 1911 la București, unde învaţă și profesează tâmplăria. Frecventează întrunirile mișcării socialiste, aderând la o ideologie senti&#173;mental-umanitaristă care va deveni principiul generator al scrisului său. Câteva articole îi apar în presa socialistă, apoi, în 1929, debutează, în „Foaia tinerimii” cu povestea <span class="CharOverride-3">Gheorghe Bolboacă</span>. Succesul primei cărţi, <span class="CharOverride-3">Apărarea are cuvântul</span> (1934), dă un sens vieţii sale. Publică alte volume și colaborează cu articole literare și sociale, cu amintiri, interviuri, proză la „Rampa”, „Gazeta”, „Facla”, „Tempo”, „Raza literară”, „Tribuna” și multe altele. Ca ziarist la „Gazeta refugiaţilor”, „Informaţia zilei”, „Drapelul”, „Era nouă”, el vizează diferite aspecte ale vieţii sociale și literare, apără interesele celor mulţi. Mai puţin cunoscută a rămas activitatea sa de autor dramatic și conducător al unei trupe care a dat numeroase spectacole, după propriile texte, în București și în multe localităţi din ţară, între anii 1935 și 1946. </p>
			<p class="Heuristica-BASE">Romanul <span class="CharOverride-3">Apărarea are cuvântul</span> a provocat reacţii extreme, de la aprecieri superlative la contestarea autorului, însoţită de critici dure, pline de invective. Personajul-narator, condamnat la ocnă pentru uciderea propriei fiice, este fiu al unei prostituate, crescut într-o casă de toleranţă. El se confesează cu intenţia de a-și motiva crima, apoi se sinucide. Tenta senzaţională, aerul de tragedie sfâșietoare, atmosfera de scandal care s-a iscat în jurul cărţii și a autorului i-au asigurat succesul comercial, ducând și la traducerea ei în limbile bulgară, maghiară, franceză, spaniolă, turcă, engleză. Astfel, popularitatea neobișnuită (<span class="CharOverride-3">Apărarea…</span>, în formă dramatizată, a avut și un mare număr de reprezentaţii) s-a extins și peste hotare, unele reviste neezitând să îl așeze pe <span class="CharOverride-2">B.</span> alături de Jack London, Maxim Gorki, Panait Istrati. Versiunea spaniolă, apărută prima dată la Santiago de Chile în 1940, ajunsese, după 1980, în librăriile din Buenos Aires la a paisprezecea ediţie. O compoziţie mai elaborată, dar cu aceeași aplecare spre pledoaria pe teme sociale, prezintă romanul <span class="CharOverride-3">Cazul doamnei Predescu</span> (1935), axat, de asemenea, pe autobiografia justificativă a protagonistei, o militantă pentru emanciparea femeii. În <span class="CharOverride-3">Luminile mahalalei</span> (1936) <span class="CharOverride-2">B.</span> încearcă o formulă modernă: personajele povestesc pe rând, dezvăluindu-și astfel identitatea, apoi autorul preia naraţiunea, adunând toate firele epice într-un punct final. Utopia binelui social realizat prin generozitatea unor indivizi bogaţi este ideea romanelor <span class="CharOverride-3">Câine vagabond</span> (1936), <span class="CharOverride-3">Uzina B</span> (1941) și <span class="CharOverride-3">Adăpostul calicilor</span> (1942). Volumele <span class="CharOverride-3">Am furat!</span> (1940), <span class="CharOverride-3">Răstigniţii!…</span> (1940), <span class="CharOverride-3">Amara dezamăgire</span> (1942), <span class="CharOverride-3">După moartea Mihaelei</span> (1943) literaturizează inabil alte aspecte ale unei bogate experienţe de viaţă. Proza scurtă din <span class="CharOverride-3">David și Goliat</span> (1936), <span class="CharOverride-3">Bărbat cu trei neveste!</span> (1941), <span class="CharOverride-3">Fratele infirm</span> (1943) nu se diferenţiază de substanţa și stilul romanelor. Totuși, câteva schiţe și povestiri din <span class="CharOverride-3">Fratele infirm</span> și din periodicele anilor ’40, precum și romanul <span class="CharOverride-3">O crimă lângă Brașov</span> (1945) indică o anume evoluţie a lui <span class="CharOverride-2">B.</span>, desprins într-o măsură de sentimentalism și de eticismul confuz. Pe fondul unei obiectivităţi câștigate, precizia observaţiei, accentele discrete relevă o atitudine mai detașată, ușor ironică. În afară de dramatizarea după <span class="CharOverride-3">Apărarea are cuvântul</span>, <span class="CharOverride-2">B.</span> a mai scris piesa <span class="CharOverride-3">Chestia cu Aura</span>, jucată în București în 1937, reluată și publicată ca roman (<span class="CharOverride-3">Uzina B</span>). </p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">Apărarea are cuvântul, </span>pref. Panait Istrati, București, 1934; <span class="CharOverride-3">Cazul doamnei Predescu</span>, București, 1935; <span class="CharOverride-3">Câine vagabond</span>, București, 1936; <span class="CharOverride-3">David și Goliat</span>,<span class="CharOverride-3"> </span>București, 1936; <span class="CharOverride-3">Luminile mahalalei</span>, București, 1936; <span class="CharOverride-3">Am furat!</span>, București, 1940; <span class="CharOverride-3">Răstigniţii!…</span>, București, 1940; <span class="CharOverride-3">Bărbat cu trei neveste!</span>, București, 1941; <span class="CharOverride-3">Uzina B</span>, București, 1941; <span class="CharOverride-3">Amara dezamăgire</span>, București, 1942; <span class="CharOverride-3">Adăpostul calicilor</span>, București, 1942;<span class="CharOverride-3">Umbrele tăcerii</span>, București, 1942; <span class="CharOverride-3">După moartea Mihaelei</span>, București, 1943; <span class="CharOverride-3">Fratele infirm</span>, București, 1943; <span class="CharOverride-3">O crimă lângă Brașov</span>, București, 1945.</p>
			<p class="Heuristica___m_RPR"><span class="CharOverride-2">Repere bibliografice: </span>Panait Istrati, <span class="CharOverride-3">Amintiri. Evocări. Confesiuni</span>, îngr., tr. și pref. Alexandru Talex, București, 1985, <span class="CharOverride-3">215–218</span>,<span class="CharOverride-3"> 464–467</span>; Petru Manoliu, <span class="CharOverride-3">Petre Bellu are cuvântul!</span>, RP, 1934, 4977; Al. Robot, <span class="CharOverride-3">Un debut: Petre Bellu</span>,<span class="CharOverride-3"> </span>RP, 1934, 4981; Vlaicu Bârna, <span class="CharOverride-3">Un scriitor umanitarist: Petre Bellu</span>, „Umanitatea”, 1934, 1; Is.[Isabela] Sadoveanu, <span class="CharOverride-3">Povestitori</span>, ALA, 1934, 721; Adrian Verea, <span class="CharOverride-3">Teatrul Majestic: „Apărarea are cuvântul”</span>, LUT, 1936, 4281; Geo Bogza, <span class="CharOverride-3">Petre Bellu a scris despre pești, prostituate și hoţi de buzunare, iar acum lasă condeiul pentru a intra în rândurile lor</span>, „Tempo”, 1936, 1012; Virgil Carianopol, <span class="CharOverride-3">„Uzina B”</span>, „Gazeta refugiaţilor”, 1941, 28; Călinescu, <span class="CharOverride-3">Ist. lit.</span> (1941), <span class="CharOverride-3">847</span>, <span class="CharOverride-3">Ist. lit.</span> (1982), <span class="CharOverride-3">932</span>; George Dan, <span class="CharOverride-3">Periferia în romanul burghez</span>, FLC, 1948, 12; Mihai Novicov, <span class="CharOverride-3">Un răspuns tov. Petre Bellu</span>, FLC, 1948, 14; Crohmălniceanu, <span class="CharOverride-3">Literatura</span>, I (1972), <span class="CharOverride-3">304</span>,<span class="CharOverride-3"> 592–593</span>; George Corbu, <span class="CharOverride-3">Din tainele arhivelor. Într-un spectaculos chestionar, Petre Bellu</span>,<span class="CharOverride-3"> </span>„Agenda literară”, 1985, <span class="CharOverride-3">372–374</span>; Cristea, <span class="CharOverride-3">Teleorman</span>, <span class="CharOverride-3">61–62</span>.&#9;<span class="Semnatura">C.T.</span></p>
			<div class="_idGenObjectLayout-1">
				<div id="_idContainer009">
					<div id="_idContainer007" class="Basic-Text-Frame">
						<p class="Titlu-Nume-H">BENADOR, Ury </p>
						<p class="Titlu-mic-DATE">(pseudonim al lui Simon Schmidt; 1.V.1895, Milișăuţi, j. Suceava – 23.XI.1971, București), prozator, autor dramatic. </p>
					</div>
					<div id="_idContainer008" class="Basic-Graphics-Frame _idGenObjectStyleOverride-1">
						<img class="_idGenObjectAttribute-1" src="06B_766-833_Beligan-BiblioAcad-web-resources/image/bandor_1.jpg" alt="" />
					</div>
				</div>
			</div>
			<p class="Heuristica-PRIMUL">Dintre cei șase copii ai Liubei (n. Schmidt) și ai lui Moise Grinberg, croitor din Mihăileni, stabilit mai târziu la Brăila, <span class="CharOverride-2">B.</span>, al doilea născut, a trebuit să ia de timpuriu viaţa pe cont propriu. Lipsit de mijloace, a întrerupt pregătirea școlară la nivelul ciclului primar, dar nici una dintre ocupaţiile încercate (librar, vânzător de vopsele etc.) nu-l va reţine. A învăţat, ca autodidact, limbile ebraică, franceză și germană, care, alături de idiș și română, i-au lărgit orizontul. Activează în gruparea literară Licht și editează bilunarul „Der Hamer” (1916, împreună cu Iacob Botoșanschi), revista „Inzl” (1935, împreună cu Marius Mircu) și periodicul „Șoibn” (1936), la care figurează ca girant responsabil. După 1944 este membru în comitetul central al Consiliului Democratic Evreiesc. Între 1947 și 1954 a ocupat postul de secretar literar al Teatrului Evreiesc de Stat din București. Ca dramaturg, și-a făcut intrarea, în 1927, în cercul Sburătorul, devenind unul dintre devotaţii cenaclului lovinescian, căruia îi datorează, poate, orientarea spre roman. Ca publicist și scriitor în limba română, <span class="CharOverride-2">B.</span> își începe cariera la „Scena” (1918) și continuă cu teatru, proză, articole literare și teatrale la „Lumea”, „Adam”, „Hasmonaea”, „Reporter”, „Viaţa româ&#173;nească”, „Rampa”, „Facla”, „Revista Fundaţiilor Regale”, iar după al Doilea Război Mondial la „Contemporanul”, „La Roumanie nouvelle”, „Gazeta literară”, „Teatrul” ș.a., semnând și Adam, Ben-Hador, S. Benador, S. Schmidt, Zanol Balon.</p>
			<p class="Heuristica-BASE">Cu volumul <span class="CharOverride-3">5 acte </span>(1925), <span class="CharOverride-2">B.</span>, autor de piese nejucate, se situează în avangarda mișcării teatrale românești, sensibilă în acei ani la experienţele expresioniste. Era la curent cu piesele lui Georg Kaiser, Walter Hasenclever, Fritz von Unruh, în orbita cărora gravita, alături de F. Aderca, Isaiia Răcăciuni și Ion Sân-Giorgiu. În <span class="CharOverride-3">Otrava (Un epilog)</span> personajul Ary Ury, genul de artist ce „ia viaţa în tragic și un ton prea sus”, are revelaţia dureroasă a trădării spiritului prin limbaj. În <span class="CharOverride-3">Simfonia roșie</span> o mulţime de personaje generice monologhează în jurul unui iminent cataclism. Spaime atavice, reminiscenţe ale pogromurilor și viziuni sumbre, premonitorii compun o atmosferă fantomatică, terorizantă, irizată intermitent de licăririle nădejdii. Drama<span class="CharOverride-3"> În cimitir</span> exploatează un alt motiv expresionist, epifania sacrului în realităţi umile, derizorii. Expresionismul pieselor este uneori prea acuzat și insuficient încorporat limbajului dramatic. Nuvelele, înscrise în aceeași paradigmă estetică, se situează într-o continuitate directă cu teatrul. Scriitor de tip obsesiv, cu o invenţie săracă, <span class="CharOverride-2">B.</span> a revenit asupra câtorva teme și motive. Immanuel Lang, pianistul din nuvela <span class="CharOverride-3">Final, </span>este unul dintre „cei trei copii bolnavi ai vremii noastre”, care, într-un solilocviu tragic, se arată torturat de alienare, de criza de identitate și de căutarea unui ideal. Autorul îl instalează în nebunie ca într-o nouă realitate, securizantă, prin care „farsa jocului de-a viaţa” este suprimată. Prin Immanuel Lang <span class="CharOverride-2">B.</span> a intenţionat să dea glas impasului unei generaţii trăindu-și crepuscular aurora iluziilor. Un subiect îndrăzneţ, tratat într-un limbaj somptuos liric, propune nuvela <span class="CharOverride-3">Appassionata</span>. Concepută muzical, naraţiunea avansează, după ce și-a enunţat motivele, într-un crescendo de oratoriu spre un final halucinant. Protagonistul iese din îngrădirile rasei și ale religiei și trăiește, eliberat de orice prejudecată, miracolul dezmărginirii, murind în plin extaz. Farmecul nuvelei rezidă în arta subtilă a proiecţiei realului în fantastic și mit, într-o viziune când candidă, când înfricoșată. Decorul e de asemenea expresionist, dar deformarea liniei nu merge până la grotesc și caricatural, ci are o graţie naivă, chagalliană. Oameni și lucruri intră parcă sub puterea luminii de lună și a muzicii, într-o stare de levitaţie ireală. Limbajul caută simplicitatea celui biblic, de la care împrumută unele formule și sintagme. Baruch Landau din romanul <span class="CharOverride-3">Ghetto veac XX</span> (1934) ar reprezenta cea dintâi verigă din biografia personajului lui <span class="CharOverride-2">B.</span>, identic structurat sub nume variate în toată literatura sa marcată de autobiografism și proiecţii bovarice. Inerţia, abulia și eșecurile acestui tânăr intelectual sunt simptome ale unei împotriviri organice la norma care obligă individul să intre într-un rol anume. Intenţia autorului a fost de a face din „viaţa romanţată” a protagonistului o imagine a epocii și a lumii evreiești, retrasă într-un ghetou moral. El adoptă însă o formulă narativă hibridă, alternând sau amestecând cronica realistă a unui mediu cu textul subiectiv al lui Baruch, a cărui densitate pune în umbră teza. Realitatea ghetoului ajunge la cititor prin filtrul negativ al conștiinţei personajului, dar câștigă o importantă încărcătură simbolică. Deși pare a se îndepărta de temele sale obsesive și de modelul expresionist, <span class="CharOverride-2">B.</span> păstrează în următorul roman, <span class="CharOverride-3">Subiect banal</span> (1935), același tip de personaj, trăindu-și existenţa în chip tensionat, la limita anormalului. Titlul e o provocare, întrucât încearcă să recupereze un „subiect banal”, gelozia, prin ocolirea sistematică a convenţiilor. Dar literatura recuzată la nivelul discursului se insinuează în existenţa individului, impunându-și schemele. Ludwig Holdengraeber nu face decât să întărească, prin nefericitul lui experiment, „adevărul” impus de literatură că toate soţiile își înșală soţii, în timp ce aspiraţia lui secretă era aceea de a se sustrage destinului comun. Dispus să ridiculizeze cu orice prilej prejudecăţile, acest cinic ascunde un ins însetat de puritate. Concluzia e întunecată: nu există excepţie și nici salvare, omul e jucăria unor forţe oarbe, iar eșafodajul moral bine–rău, cinstit–necinstit, pur–impur se dovedește iluzie sau ipocrizie. Nebunia lui Ludwig e un protest, un refuz al unor adevăruri pe care, din sete de certitudine, le-a provocat, „jucându-se cu focul”. Romanul se desfășoară silogistic, având rigoarea unei acţiuni tragice. În reconstituirea pe care o face, Ludwig încearcă să raţionalizeze iraţionalul și confesiunea lui necruţătoare capătă prin excesul de luciditate un aer aproape pervers<span class="CharOverride-3">. Hilda</span> (1936) este replica la <span class="CharOverride-3">Subiect banal</span>, romanul fiind scris din perspectiva soţiei împinse la adulter. Scriitorul recurge, de data aceasta, frecvent, la poncife melodramatice. Jurnalul Hildei, fiinţă lipsită de personalitate, este „prelucrat” neinspirat de autor. Femeie fără nici un mister, complexată, ea nu face decât să confirme pas cu pas scenariul vinovăţiei închipuite de Ludwig. Prin alunecarea în foileton a unui subiect analizat anterior in vitro, <span class="CharOverride-3">Hilda</span> este un roman compromis, în ciuda unor intuiţii fine și a unor pagini de subtilitate analitică. <span class="CharOverride-3">Final grotesc</span> (1940) aduce numai aparent o înnoire în literatura lui <span class="CharOverride-2">B.</span> În esenţă, motivul expresionist al chemării transfiguratoare se menţine, tratat însă relaxat, ușor caricatural. Atmosfera dulce-amară a cărţii, firea sucită a protagonistului, un fel de Don Quijote blajin, fără demon, par o raportare autoironică la nuvela <span class="CharOverride-3">Appassionata</span>. Înfăţișarea lui comună, de boem cumsecade și păgubos, ascunde o fire de misionar, sol dispreţuit al ideii de resurecţie morală prin artă. În „mica lui demenţă” el se dovedește extrem de lucid și, observator ascuţit, spune într-o formă paradoxală sau bonom-ironică, de moralist rapsodic, adevăruri dintre cele mai crude. Se vede lesne aici, ca și în <span class="CharOverride-3">Hilda</span>, deplasarea interesului de la individ la peisajul etico-social, dar nimic nu se încheagă în sensul epicii obiective. Mai târziu scriitorul va schematiza și mai mult lucrurile, în ideea angajării în „lupta de clasă”. Astfel, în <span class="CharOverride-3">„Gablonz” – Magazin universal</span> (1961), cei bogaţi apar ca o încarnare a răului, cumulând toate tarele psihice și morale, iar cei săraci ca depozitari exclusivi ai valorilor etice superioare. Romanul, o combinaţie eteroclită de pamflet și melodramă, se situează la nivelul de jos al producţiilor similare din epocă. O involuntară vulgarizare este biografia romanţată <span class="CharOverride-3">Beethoven–omul </span>(1964), elaborată îndelung, mai bine de două decenii.  </p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">5 acte</span>, Brăila, 1925;<span class="CharOverride-3"> Ghetto veac XX</span>, București, 1934; <span class="CharOverride-3">Subiect banal. Appassionata</span>, cu o copertă de Maxy, București, 1935; <span class="CharOverride-3">Hilda</span>,<span class="CharOverride-3"> </span>București, 1936; <span class="CharOverride-3">Preludiu la Beethoven. Final. Final grotesc</span>,<span class="CharOverride-3"> </span>București, 1940; <span class="CharOverride-3">Appassionata. Preludiu la Beethoven. Final</span>, București, 1948; <span class="CharOverride-3">„Gablonz”–Magazin universal</span>, București, 1961; <span class="CharOverride-3">Beethoven-omul</span>,<span class="CharOverride-3"> </span>București, 1964; <span class="CharOverride-3">Opere</span>,<span class="CharOverride-3"> </span>I, București, 1968; <span class="CharOverride-3">Subiect banal</span>,<span class="CharOverride-3"> </span>pref. Gabriel Dimisianu, București, 1998. </p>
			<p class="Heuristica___m_RPR"><span class="CharOverride-2">Repere bibliografice: </span>F. A. [F. Aderca], <span class="CharOverride-3">„5 acte”</span>,<span class="CharOverride-3"> </span>„Mișcarea literară”, 1925, 28; N. Carandino, <span class="CharOverride-3">„Ghetto veac XX”</span>,<span class="CharOverride-3"> </span>FCL, 1934, 1025; Perpessicius, <span class="CharOverride-3">Opere, </span>VII, <span class="CharOverride-3">50–53</span>; Constantinescu, <span class="CharOverride-3">Scrieri</span>,<span class="CharOverride-3"> </span>I, <span class="CharOverride-3">202–217</span>;<span class="CharOverride-3"> </span>Pericle Martinescu, <span class="CharOverride-3">„Subiect banal”</span>,<span class="CharOverride-3"> </span>VR, 1935, 5–6; Octav Șuluţiu, <span class="CharOverride-3">„Subiect banal”</span>,<span class="CharOverride-3"> </span>F, 1935, 3; Șerban Cioculescu, <span class="CharOverride-3">„Subiect banal”</span>,<span class="CharOverride-3"> </span>RFR, 1935, 8; Eugen Ionescu, <span class="CharOverride-3">„Hilda”</span>,<span class="CharOverride-3"> </span>FCL, 1936, 1568; Holban, <span class="CharOverride-3">Opere</span>,<span class="CharOverride-3"> </span>III, <span class="CharOverride-3">292–294</span>;<span class="CharOverride-3"> </span>Lovinescu, <span class="CharOverride-3">Scrieri</span>,<span class="CharOverride-3"> </span>VI, <span class="CharOverride-3">290–291</span>; Călinescu, <span class="CharOverride-3">Ist. lit. </span>(1941), <span class="CharOverride-3">710–718</span>, <span class="CharOverride-3">Ist. lit. </span>(1982), <span class="CharOverride-3">794–795</span>; Dimisianu, <span class="CharOverride-3">Schiţe</span>, <span class="CharOverride-3">41–44</span>; Râpeanu, <span class="CharOverride-3">Noi</span>, <span class="CharOverride-3">209–214</span>; Ov. S. Crohmălniceanu, <span class="CharOverride-3">„«Gablonz»–Magazin universal”</span>, VR, 1961, 11; Lucian Raicu, <span class="CharOverride-3">„Beethoven–omul”</span>,<span class="CharOverride-3"> </span>GL, 1964, 48; Magdalena Popescu, <span class="CharOverride-3">„Final grotesc”</span>,<span class="CharOverride-3"> </span>RL, 1968, 4; Lăzărescu, <span class="CharOverride-3">Romanul</span>,<span class="CharOverride-3"> 182–186</span>;<span class="CharOverride-3"> </span>Mirodan, <span class="CharOverride-3">Dicţionar</span>,<span class="CharOverride-3"> </span>I, <span class="CharOverride-3">139–147</span>;<span class="CharOverride-3"> </span>Dimisianu, <span class="CharOverride-3">Subiecte</span>,<span class="CharOverride-3"> 81–83</span>;<span class="CharOverride-3"> Dicţ. scriit. rom.</span>,<span class="CharOverride-3"> </span>I, <span class="CharOverride-3">258–260</span>;<span class="CharOverride-3"> </span>Z. Ornea, <span class="CharOverride-3">Proza lui Ury Benador</span>,<span class="CharOverride-3"> </span>RL, 1998, 25; Nicolae Breban, <span class="CharOverride-3">Ury Benador–poetul</span>,<span class="CharOverride-3"> </span>VR, 1999, 12; Hrimiuc-Toporaș, <span class="CharOverride-3">Atelier</span>, <span class="CharOverride-3">237–253</span>; <span class="CharOverride-3">Dicţ. analitic</span>, II, <span class="CharOverride-3">107–108</span>, IV, <span class="CharOverride-3">171–173</span>; Dimisianu, <span class="CharOverride-3">Lumea</span>, <span class="CharOverride-3">521–528</span>; Morar, <span class="CharOverride-3">Scriitori evrei</span>, <span class="CharOverride-3">109–122</span>; Simuţ, <span class="CharOverride-3">Vămile</span>, <span class="CharOverride-3">265–268.</span> &#9;<span class="Semnatura">G.H.-T.</span></p>
			<p class="Heuristica-PRIMUL"><span class="titlu-12">BENEA, Marcela</span> (4.VI.1948, Văratic – Râşcani), poetă. Este fiica Anastasiei (n. Velişcă) şi a lui Procopie Benea. Absolventă a Facultăţii de Filologie a Universităţii de Stat din Chişinău (1972), <span class="CharOverride-2">B. </span>a fost profesoară, apoi redactor la Editura Cartea Moldovenească, la Filarmonică şi la Radioul de Stat Chişinău. Debutul timpuriu, din anii de şcoală, în revista „Cultura” (1966), este urmat de două volume de versuri târzii, <span class="CharOverride-3">Zestre</span> (1974) şi <span class="CharOverride-3">Poveste neterminată</span> (1988), în care sunt exploatate fericit sonurile melopeice şi exaltate sau virtuţile tăcerii. Poeta revine după două decenii cu volumul <span class="CharOverride-3">Evadare din frescă </span>(2008; Premiul Uniunii Scriitorilor din Republica Moldova). Eul său liric trăiește într-un spaţiu în care lumina („sora mea de viaţă şi de moarte”) este atotstăpânitoare, înţelegerea ruralităţii ca lume şi lege alternează cu tentativa de a descifra şi alte sensuri existenţiale. Versurile publicate de <span class="CharOverride-2">B.</span> au beneficiat de transpuneri în mai multe limbi.</p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">Zestre</span>, pref. Grigore Vieru, Chişinău, 1974; <span class="CharOverride-3">Poveste neterminată</span>, pref. Eugen Lungu, Chişinău, 1988; <span class="CharOverride-3">Evadare din frescă</span>, Chișinău, 2008; <span class="CharOverride-3">101 poeme</span>, Bucureşti, 2012.</p>
			<p class="Heuristica___m_RPR"><span class="CharOverride-2">Repere bibliografice:</span> Ion Vatamanu, <span class="CharOverride-3">Viaţa cuvântului</span>,<span class="CharOverride-3"> </span> pref. Pavel Boţu, Chişinău, 1980, <span class="CharOverride-3">169–170</span>; Vasile Romanciuc, <span class="CharOverride-3">„Pecetea tăcerii o sapă...”</span>, LA, 1987, 12 martie; Iulian Filip, <span class="CharOverride-3">Când poetul tace</span>,<span class="CharOverride-3"> </span>LA, 1987, 12 martie; Andrei Ţurcanu, <span class="CharOverride-3">Bunul simţ</span>, Chişinău, 1996, <span class="CharOverride-3">99–113; </span>Cimpoi, <span class="CharOverride-3">Ist. lit. Basarabia</span>,<span class="CharOverride-3"> 227</span>; Iulian Filip, <span class="CharOverride-3">Poetul tăcerilor vorbitoare</span>, LA, 2006, 19 decembrie; <span class="CharOverride-3">Dicţ. Chişinău</span>, <span class="CharOverride-3">48–49</span>; Rachieru, <span class="CharOverride-3">Poeţi Basarabia</span>, <span class="CharOverride-3">341–346.&#9;</span><span class="Semnatura CharOverride-4">M.Dg.</span></p>
			<p class="Heuristica-PRIMUL"><span class="titlu-12">BENEȘ, V. [Wilhelm]</span> (27.II.1907, Târgu Jiu – 26.IV.1960, București), prozator, eseist. Fiu al lui Gotlieb Beneș, ceramist ceh stabilit la Târgu Jiu în 1900 și căsătorit cu Emma Hubner, de origine germană, <span class="CharOverride-2">B.</span> urmează cursurile școlii primare și primii ani de liceu în orașul natal, își continuă studiile secundare la Craiova, se înscrie apoi la Academia Comercială din București și, în fine, frecventează cursurile Academiei de Arte Frumoase din Cluj. Debutează aici ca artist plastic într-o expoziţie de pictură în alb–negru și este totodată profesor de desen, critic de artă și gazetar. Revine apoi la București, cooptat fiind în conducerea Casei Școalelor. În 1942 este consilier al Editurii Gorjanu, iar după război și după anii de detenţie, funcţionează ca redactor tehnic la Editura pentru Literatură. Semnează cronici, comentarii, eseuri, studii de artă și de literatură, dar și articole pe teme economice, sociale și politice în numeroase reviste dintre anii ’30 și ’40 ai secolului trecut, precum „Hyperion”, „Societatea de mâine”, „Pagini literare”, „Naţiunea română”, „Gând românesc”, „Familia”, „Gazeta ilustrată”, „Meșterul Manole”, „Tribuna”, „Naţiu&#173;nea”, „Sfarmă-Piatră”, „Revista Fundaţiilor Regale”, „Preocupări literare”, „Poporul”, „Vremea”, „Gândirea” ș.a. Este considerat unul dintre cei mai avizaţi critici de artă din epocă, studiile sale, dintre care unele apar în volume, operând incursiuni minuţios argumentate în domeniul relaţiilor care se stabilesc între opera de artă plastică și subiectul receptor sau oferind comentarii inedite pe marginea câtorva capodopere ale picturii naţionale și universale. Preocupări similare manifestă și pentru muzică și literatură, de o importanţă specială fiind un studiu de sinteză din 1941, <span class="CharOverride-3">Note despre nuvela fantastică</span>. Lasă în manuscris câteva studii și eseuri de artă și primul din cele patru volume ale unui proiectat <span class="CharOverride-3">Tratat de estetică și de teoria artei plastice.</span></p>
			<p class="Heuristica-BASE">Debutul scriitoricesc al lui <span class="CharOverride-2">B.</span> se produce în 1935, când publică în „Pagini literare” două tablete, intitulate <span class="CharOverride-3">Însemnări. </span>Nuvele – cele mai multe incluse apoi în volumele <span class="CharOverride-3">Hanul roșu</span> (1938), <span class="CharOverride-3">Semn rău </span>(1943) și<span class="CharOverride-3"> Îngerul alb </span>(1944) – și tablete literare va mai publica (semnând și V.B.) în „Pagini literare”, „Gând românesc”, „Naţiunea” (Brăila), „Curentul literar”, „Sfarmă-Piatră”, „Gândirea”. Prozatorul este interesat de surprinderea tragicului din existenţa umană, pe care îl abordează cu mijloacele unui fantastic pregnant, original. Fantasticul<span class="CharOverride-3"> </span>este înţeles ca o incursiune în „reversul” realităţii imediate, palpabile, experienţă, după el, perfect posibilă; acest „revers” îi apare ca un accident survenit în desfășurarea logicii comune a existenţei, la confluenţa dintre starea de vis și cea de trăire concretă sau afectivă. În accepţia sa, scriitorului de gen îi sunt necesare „o imaginaţie bogată, o sensibilitate cu antene la toate imponderabilele existenţei noastre, o plăcere pentru conflictul gratuit, o înclinaţie faţă de extraordinar și de lumea obsesiilor și aventurilor”. Prozatori precum E.T.A. Hoffmann (care ar ilustra strălucit nuvela fantastică de tip romantic), E.A. Poe (care ar reprezenta nuvela analitico-deductivă) și Prosper Mérimée (care ar îmbina cele două reţete anterioare) posedă din plin aceste calităţi, dovedindu-se veritabili „sclavi ai fanteziei lor”. Amalgamarea realului cu irealul, posibilă mai ales în starea de vis, refugiul în închipuire, fantezia fără opreliști se întâlnesc la acești autori pe terenul comun al „jocului”. Saltul din realitate (alimentat de halucinaţie, viziune morbidă, tenebre) poate fi totuși provocat, susţine comentatorul, și de alienarea în faze diferite, mergând până la nebunia clinică. Studiul <span class="CharOverride-3">Note despre nuvela fantastică</span>, în care <span class="CharOverride-2">B.</span> dovedește veleităţi de teoretician, este simultan un exerciţiu de admiraţie faţă de genul pe care îl cultivă și o pledoarie pro domo<span class="CharOverride-3">. </span>Semnificativ este, din acest punct de vedere, faptul că manuscrisul primului volum de nuvele, <span class="CharOverride-3">Hanul roșu</span>, poartă iniţial titlul <span class="CharOverride-3">Povestiri bolnave</span>. Textul astfel intitulat conţine povestea unei răzbunări care, până la un punct, poate fi situată în descendenţa unor pagini din <span class="CharOverride-3">Moara cu noroc</span> de Ioan Slavici sau din <span class="CharOverride-3">O făclie de Paște</span> de I.L. Caragiale. Nimic fantastic în această relatare detașată a dramei, doar o hiperbolizare a realului, care crispează și neliniștește. În <span class="CharOverride-3">Semn rău</span> (titlul iniţial: <span class="CharOverride-3">Tolea</span>, 1940) este prezentat, în esenţă, un caz de fotofobie, care, corelat cu o seamă de coincidenţe neliniștitoare, devine argument al intervenţiei unor forţe distructive ce impun relaţii ciudate în microuniversul satului. Abia în alte câteva nuvele <span class="CharOverride-2">B.</span> își dovedește înclinaţia spre macabru și morbid, spre violenţă și crimă, spre punerea în lumină a unor tipuri patologice, de regulă sangvinare. Naraţiunile relatează acte vindicative sângeroase (spânzurări, arderi pe rug, înjunghieri ș.a.), când nu au ca pretext calamităţi precum războaie sau ciumă. Toate pe fundalul unor epoci îndepărtate, în care (aproape) orice era posibil: dispariţia tuturor copiilor dintr-un sat de pescari situat pe o insulă ciudată din Marea Nordului și, apoi, moartea tuturor adulţilor plecaţi să-i caute, aproape nebuni din cauza unei himere – utopica Ţară a depărtărilor, tărâm al fericirii eterne; invadarea cetăţii lui Wilhelm Temerarul, duce de Brabant, de către o armată uriașă de șobolani roșii, care sfârșesc prin a-i ucide cu cruzime pe toţi locuitorii, cu excepţia ducelui, transformat, el însuși, într-un șobolan uriaș; atacul unei misterioase cetăţi cu steaguri albe, pe care vecinii o cred plină de viaţă, dar în care atacatorii găsesc un spectacol lugubru: singurul supravieţuitor, nebunul rege Wenceslav, își celebrează la nesfârșit, alături de scheletele tuturor comesenilor, ritualul nupţial, întrerupt cu nu se știe cât timp înainte de ciumă. Cadrul și schema hoffmanniană, preluate într-o manieră improprie, ce mizează aproape exclusiv pe senzaţional, sunt depășite în <span class="CharOverride-3">Moartea prietenului meu Savin</span>,<span class="CharOverride-3"> Teodot nebunul</span>,<span class="CharOverride-3"> Pavilionul nr. 6</span>,<span class="CharOverride-3"> Floarea albastră</span>,<span class="CharOverride-3"> Biserica din Fraustadt</span><span class="CharOverride-3">, </span><span class="CharOverride-3">Amo, amas, amat… </span>ori în <span class="CharOverride-3">Vraciul Ieronim</span>, proze care reflectă mai degrabă disponibilitatea de analiză a misterelor psihicului uman. Atenţia naratorului se concentrează pe modalitatea în care conștiinţele zbuciumate, obosite sau revoltate se pot converti în patologic individual sau colectiv. Textele preiau însă și ecourile unor credinţe ancestrale: un blestem sau o coincidenţă nefastă pot influenţa nefericit o existenţă sau un șir de existenţe. Acestea sunt bulversate de fenomene stranii precum dedublarea (<span class="CharOverride-3">Biserica din Fraustadt</span>), animarea obiectelor (<span class="CharOverride-3">Pendula</span>, <span class="CharOverride-3">Floarea albastră</span>), învierea morţilor (<span class="CharOverride-3">Moartea prietenului meu Savin</span>) etc. Nota dominantă a prozei lui <span class="CharOverride-2">B.</span> o constituie vizualizarea compoziţiei, imaginaţia lucrând mai ales în sensul realizării plastice a întâmplării relatate. Sunt preferate culorile potolite, patinate, ţintind o întoarcere prelungă în timp. Exterioarele în care se mișcă vraciul Ieronim evocă, spre exemplu, decoruri medievale trasate în tonuri cenușii sau coclite. Interioarele din aceeași nuvelă, descrise cu lux de amănunte, plutesc în aburi gălbui sau roșcaţi. Tehnica vizualizării fantasticului este utilizată de <span class="CharOverride-2">B.</span> într-o gamă de mare mobilitate a imaginaţiei<span class="CharOverride-3">. </span></p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">Hanul roșu</span>, Sighișoara, 1938; <span class="CharOverride-3">Semn rău</span>, București, 1943; <span class="CharOverride-3">Îngerul alb, </span>București, 1944; <span class="CharOverride-3">Donatello</span>, București, 1957; <span class="CharOverride-3">D. Ghiaţă</span>, București, 1957; <span class="CharOverride-3">Hanul roșu</span>, îngr. Ion Maxim, Craiova, 1983. <span class="CharOverride-2">Antologii:</span> <span class="CharOverride-3">Mărturii despre N. Grigorescu</span>, București, 1957 (în colaborare cu Ionel Jianu). <span class="CharOverride-2">Traduceri:</span> Lion Feuchtwanger, <span class="CharOverride-3">Goya sau Drumul spinos al cunoașterii</span>, I–II, București, 1951. </p>
			<p class="Heuristica___m_RPR"><span class="CharOverride-2">Repere bibliografice: </span>Octav Șuluţiu, <span class="CharOverride-3">„Hanul roșu”</span>,<span class="CharOverride-3"> </span>F, 1938, 8; Perpessicius, <span class="CharOverride-3">Opere</span>, VIII, <span class="CharOverride-3">67–69</span>; Papadima, <span class="CharOverride-3">Scriitorii</span>,<span class="CharOverride-3"> 163–166</span>; Demetrescu, <span class="CharOverride-3">Însemnări</span>, <span class="CharOverride-3">286–316</span>; Octav Șuluţiu, <span class="CharOverride-3">„Semn rău”</span>,<span class="CharOverride-3"> </span>RFR, 1943, 5;<span class="CharOverride-3"> </span>Zalis<span class="CharOverride-3">, Aspecte</span>, <span class="CharOverride-3">114–119</span>; Ovidiu Mureșan, <span class="CharOverride-3">Structurile fantasticului în nuvelistica lui V. Beneș</span>, ECH, 1973, 7–8;<span class="CharOverride-3"> </span>Popa, <span class="CharOverride-3">Spaţii</span>,<span class="CharOverride-3"> 136–163</span>;<span class="CharOverride-3"> </span>Dan, <span class="CharOverride-3">Proza</span>, <span class="CharOverride-3">285–289</span>; Antonescu, <span class="CharOverride-3">Scriitori</span>, <span class="CharOverride-3">168–182</span>; <span class="CharOverride-3">Dicţ. scriit. rom.</span>,<span class="CharOverride-3"> </span>I, <span class="CharOverride-3">260–262</span>;<span class="CharOverride-5"> </span>Emanuela Ilie, <span class="CharOverride-3">Fantasticul tenebros între teorie și practică (V. Beneș)</span>, CRC, 2006, 8; Cătălin Ghiţă, <span class="CharOverride-3">Deimografia. Scenarii ale terorii în proza românească</span>,<span class="CharOverride-3"> </span>Iași, 2011, <span class="CharOverride-3">89–91</span>. &#9;<span class="Semnatura">C.P., E.I.</span></p>
			<div class="_idGenObjectLayout-1">
				<div id="_idContainer012">
					<div id="_idContainer010" class="Basic-Text-Frame">
						<p class="Titlu-Nume-H">BENGESCU-DABIJA, Gheorghe </p>
						<p class="Titlu-mic-DATE">(30.VI.1844, București – 13.I.1916, București), dramaturg, traducător. </p>
					</div>
					<div id="_idContainer011" class="Basic-Graphics-Frame _idGenObjectStyleOverride-1">
						<img class="_idGenObjectAttribute-1" src="06B_766-833_Beligan-BiblioAcad-web-resources/image/Bengescu-Dabija_Georgse.jpg" alt="" />
					</div>
				</div>
			</div>
			<p class="Heuristica-PRIMUL">Este fiul austriecei Louise Salviny von Uffmann și al lui Titus Bengescu; numele Dabija și l-a adăugat după căsătorie. A făcut studii militare în Austria și Franţa, intrând apoi în armata română, unde ajunge la gradul de general. Predă la Școala Superioară de Război. În 1906 este ales senator de Fălciu. Membru al Junimii încă din 1868, a colaborat la „Convorbiri literare” timp de aproape două decenii, o prezenţă susţinută având și în „Literatură și artă română”. A mai folosit pseudonimele G. Bradu și Glonţ.</p>
			<p class="Heuristica-BASE"><span class="CharOverride-2">B.-D.</span> debutează în 1870, când i se joacă piesa <span class="CharOverride-3">Amorul unchiului</span>, prelucrare după Eugène Sue. A tradus libretele câtorva dintre cele mai apreciate operete din epocă. Astfel, în 1875, ajutându-l pe Edgar Th. Aslan să înjghebeze primul spectacol românesc de operetă, el traduce libretele operetelor <span class="CharOverride-3">Fata mamei Angot</span> de Charles Lecocq și <span class="CharOverride-3">Princesa de Trebizund</span> de Jacques Offenbach. Tot atunci a tălmăcit libretul operetei <span class="CharOverride-3">Giroflé</span>-<span class="CharOverride-3">Girofla</span> de Ch. Lecocq. În 1880 a transpus în românește libretul scris de F. Zell și R. Gené pentru opereta <span class="CharOverride-3">Fatiniţa</span> a lui Franz Suppé. A mai tradus <span class="CharOverride-3">Corabia Salamandra</span> de Ch. de Livry, Deforges și de A. Leuven, <span class="CharOverride-3">Domnu’ Choufleury</span> de Saint-Remy și <span class="CharOverride-3">Martira</span> de Adolphe d’Ennery și Ed. Tarbe Des Sablons. Fără a avea strălucire, tălmăcirile sale sunt plastice și scutite de prezenţa unor neologisme stridente. Și prin libretele pe care el însuși le scrie <span class="CharOverride-2">B.-D.</span> este un întemeietor. Dacă libretul din 1876 pentru opereta <span class="CharOverride-3">Scaiul bărbaţilor</span> nu a avut succes, în schimb, cu <span class="CharOverride-3">Olteanca</span> (1880), a cărei muzică aparţine lui G. Otremba și lui Eduard Caudella, el își leagă numele de începuturile operetei românești. Libretul are la bază o piesă franceză care a inspirat și nuvela<span class="CharOverride-3"> Două nebunii </span>a lui N. Gane, dar prelucrarea este atât de iscusită, încât textul emană un incontestabil specific autohton, evident în intrigă și atmosfera de șezătoare. În 1893 a compus libretul pentru o nouă operetă, <span class="CharOverride-3">Insula florilor</span>, pe muzică de Mauriciu Cohen-Lânaru. În 1896 a tradus <span class="CharOverride-3">Macbeth</span> de Shakespeare. <span class="CharOverride-2">B.-D.</span> a fost și un dramaturg prolific. Ca autor de piese originale, a debutat în 1871 cu <span class="CharOverride-3">O palmă la bal mascat</span>, reușită comedie de situaţii, publicată în „Convorbiri literare”. A doua piesă, <span class="CharOverride-3">Radu III cel Frumos </span>(1875), preia subiectul dintr-o nuvelă a lui N.D. Popescu, fără a reuși să depășească mediocritatea modelului. Abia <span class="CharOverride-3">Cucoana Nastasia Hodoronc</span> („Convorbiri literare”, 1877) se înscrie printre cele mai reușite comedii românești de moravuri din secolul al XIX-lea. Îmbrăcată în haina vodevilului, satira este îndreptată împotriva micii boierimi și a parveniţilor. Se distinge personajul titular, o variantă mahalagească a Chiriţei lui V. Alecsandri. În istoria dramaturgiei românești <span class="CharOverride-2">B.-D.</span> a rămas cunoscut mai ales ca autor al tragediei <span class="CharOverride-3">Pygmalion, regele Feniciei</span>, a cărei premieră, în februarie 1886, a constituit un adevărat triumf. Subiectul a fost împrumutat din <span class="CharOverride-3">Les Aventures de Télémaque</span> de Fénelon. Personajele sunt înrobite unei singure patimi, sub impulsul căreia acţionează aproape orbește. Acţiunea stă sub semnul destinului eroilor, iar impresia pe care o produce este puternică. Condusă foarte strâns, fără scene de prisos, intriga face totuși concesii spectaculosului, ca, de altfel, întregul limbaj al piesei, orientat către declamaţia pompoasă. A doua tragedie, <span class="CharOverride-3">Amilcar Barca, generalisim al Cartaginei</span> (1894), a împrumutat subiectul din romanul <span class="CharOverride-3">Salammbô</span> de Gustave Flaubert<span class="CharOverride-3">. </span>Încercând să compună o piesă de meditaţie, autorul nu realizează decât o firavă însăilare de monologuri. Ceva mai reușită, <span class="CharOverride-3">Silvina Doamna</span> („Literatură și artă română”, 1897) reia subiectul unei lucrări dramatice mai vechi, <span class="CharOverride-3">Despina</span>, reprezentată cu peste douăzeci de ani mai înainte. Prefigurare a Doamnei Clara din <span class="CharOverride-3">Vlaicu Vodă </span>a lui Al. Davila, protagonista continuă șirul unor personaje tradiţionale ale teatrului românesc, precum Vidra din <span class="CharOverride-3">Răzvan și Vidra</span> de B.P. Hasdeu sau Carmina din <span class="CharOverride-3">Despot-Vodă</span> de V. Alecsandri. Bulevardieră este <span class="CharOverride-3">Crimă sau virtute</span> (jucată în 1907–1908). Ultima piesă, <span class="CharOverride-3">Mustrare de cuget</span> (1913), e o reușită idilă în mediu rustic, <span class="CharOverride-2">B.-D.</span> realizând aici un tablou de un pitoresc robust, susţinut de un dialog vivace, cu replici iuţi. </p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">Radu III cel Frumos</span>, Iași, 1875; <span class="CharOverride-3">Olteanca</span>, Iași, 1880; <span class="CharOverride-3">Pygmalion, regele Feniciei</span>, București, 1886; <span class="CharOverride-3">Amilcar Barca, generalisim al Cartaginei</span>, București, 1894; <span class="CharOverride-3">Cuminţenia fetelor</span>, București, 1894; <span class="CharOverride-3">Criza și armata</span>, București, 1901; <span class="CharOverride-3">Mustrare de cuget</span>, București, 1913.<span class="CharOverride-2"> Traduceri:</span> Charles Nuitter și E. Tréfeu, <span class="CharOverride-3">Princesa de Trebizund</span>, Iași, 1875; Clairville, Paul Siraudin și Koening, [<span class="CharOverride-3">Versuri din „Fata mamei Angot”</span>], Iași, 1875. </p>
			<p class="Heuristica___m_RPR"><span class="CharOverride-2">Repere bibliografice: </span>Pop,<span class="CharOverride-3"> Conspect</span>,<span class="CharOverride-3"> </span>II, <span class="CharOverride-3">15–17</span>;<span class="CharOverride-3"> </span>Călinescu, <span class="CharOverride-3">Ist. lit. </span>(1941), <span class="CharOverride-3">530</span>, <span class="CharOverride-3">Ist. lit. </span>(1982), <span class="CharOverride-3">598–599</span>;<span class="CharOverride-3"> </span>Ciorănescu, <span class="CharOverride-3">Teatr. rom.</span>,<span class="CharOverride-3"> 88–89</span>,<span class="CharOverride-3"> 122–126</span>,<span class="CharOverride-3"> 155–156</span>;<span class="CharOverride-3"> </span>Mănucă, <span class="CharOverride-3">Scriit. jun.</span>, <span class="CharOverride-3">18–33</span>; Ist. lit., III, <span class="CharOverride-3">68–69</span>; Mîndra, <span class="CharOverride-3">Clasicism</span>,<span class="CharOverride-3"> 132–153</span>;<span class="CharOverride-3"> Dicţ. lit. 1900</span>,<span class="CharOverride-3"> 98–99</span>; Brădăţeanu, <span class="CharOverride-3">Istoria</span>, II, <span class="CharOverride-3">24–26</span>; <span class="CharOverride-3">Dicţ. scriit. rom.</span>, I, <span class="CharOverride-3">262–264. &#9;</span><span class="Semnatura">D.M. </span></p>
			<div class="_idGenObjectLayout-1">
				<div id="_idContainer015">
					<div id="_idContainer013" class="Basic-Text-Frame">
						<p class="Titlu-Nume-H">BENIUC, Mihai </p>
						<p class="Titlu-mic-DATE">(20.XI.1907, Sebiș – 25.VI.1988, București), poet, prozator, dramaturg, eseist, traducător. </p>
					</div>
					<div id="_idContainer014" class="Basic-Graphics-Frame _idGenObjectStyleOverride-1">
						<img class="_idGenObjectAttribute-1" src="06B_766-833_Beligan-BiblioAcad-web-resources/image/beniuc01.jpg" alt="" />
					</div>
				</div>
			</div>
			<p class="Heuristica-PRIMUL">Este fiul Veselinei și al lui Atanasie Beniuc, ţărani. A urmat școala primară maghiară din satul natal și Liceul „Moise Nicoară” din Arad (1921–1928), unde l-a avut ca profesor de română pe poetul Al. T. Stamatiad. În liceu elevul era pasionat, pe lângă poezie, de biologie și psihologie, studiind viaţa păianjenilor, precum congenerul Mircea Eliade. A terminat cursurile liceale în particular. Debutează în revista „Laboremus” a liceului, în 1926, cu o traducere din Thomas Moore, apoi ca poet, cu pseudonimul Tudor Arsene, în „Falanga” lui Mihail Dragomirescu (1927), ulterior fiind prezent și în „Bilete de papagal” (septembrie 1928, cu poemul <span class="CharOverride-3">Toamna</span>). În 1931 își ia licenţa în sociologie și psihologie la Universitatea din Cluj. Pe durata facultăţii a frecventat cenaclul condus de prozatorul Victor Papilian. A mai fost prezent în revistele „Abecedar” (Brad), „Pagini literare” (Turda) și „Gând românesc” (Cluj); mai târziu, la sfârșitul anilor ’30, va deveni, pentru scurt timp, redactor la publicaţia „Ţara nouă”, unde a desfășurat – după propriile-i afirmaţii – o activitate comunistă subterană. Ca șef de promoţie, a obţinut o bursă la Hamburg, unde a studiat psihologia animală cu biologul Jacob von Uexküll și filosofia cu Ernst Cassirer. O expediţie știinţifică în insulele Helgoland din Marea Nordului îi va inspira poemul <span class="CharOverride-3">Pe o scândură cu actinii</span>. Întors în ţară, a făcut parte din rândul fondatorilor asociaţiei Amicii URSS, unde a îndeplinit funcţia de secretar. În 1934 și-a luat doctoratul în știinţe psihologice la Cluj cu teza <span class="CharOverride-3">Învăţare și inteligenţă la animale. Formarea drumului indirect la peștele combatant</span>, republicată în 1968 sub titlul <span class="CharOverride-3">Ce simt și pricep animalele</span>, devenind astfel primul specialist român în psihologie animală comparată; o sinteză a cercetărilor în domeniu: <span class="CharOverride-3">Psihologie animală comparată și evolutivă</span> (1970). Ironic, s-a putut observa în preocupările sale știinţifice o legătură cu atitudinea politică, „drumului indirect al peștelui combatant” corespunzându-i protestul indirect al poetului combatant. Din 1932 și-a început cariera universitară la Institutul de Psihologie din Cluj. După cedarea Ardealului de Nord (1940) are întâlniri clandestine cu Camil Petrescu, Zaharia Stancu și cu unii militanţi legionari pe care încearcă să-i determine să susţină cauza românilor ardeleni. A colaborat, în același timp, la publicaţii apropiate dreptei naţionaliste (de la „Revista Fundaţiilor Regale” condusă de D. Caracostea la „Dacia”, „Dacia rediviva” ș.a.), iar în prima parte a anilor ’40 a lucrat ca funcţionar în Ministerul Propagandei din guvernul lui Ion Antonescu. Asemenea adeziuni nu intră în contradicţie cu crezurile comuniste; naţionalismul său „ardelean” are un caracter social (marcat prin apartenenţa orgolioasă la un neam de ţărani) și antiburghez, iar subversiunea politică e orientată împotriva ocupanţilor horthyști ai Ardealului de Nord după Dictatul de la Viena (în care nu a recunoscut niciodată rolul lui I.V. Stalin). După instaurarea comunismului <span class="CharOverride-2">B.</span> a căpătat funcţii oficiale în noua administraţie. În septembrie 1944 este ales în comitetul de conducere al nou-înfiinţatei Societăţi a Scriitorilor, la a cărei șefie îl va sprijini pe Victor Eftimiu în detrimentul lui Mihail Sadoveanu. Filosovietic convins, între 1946 și 1948 a îndeplinit funcţia de consilier cultural la Ambasada Română din Moscova. A fost secretar (1949–1956), prim-secretar (1956–1962) și președinte (1962–1965) al Uniunii Scriitorilor, deputat în Marea Adunare Naţională și academician (din 1955), profesor la Facultatea de Filosofie, secţia psihologie, a Universităţii din București (1965–1974). I s-au acordat numeroase distincţii, între care Premiul de Stat (1954) și Marele Premiu al Uniunii Scriitorilor (1981). A fost căsătorit cu traducătoarea Emma Beniuc (născută Emma-Silvia Friedmann.</p>
			<p class="Heuristica-BASE"><span class="CharOverride-2">B.</span> a dominat administrativ, în perioada în care conducea breasla, viaţa literară, generând, prin susţinerea dogmatică a liniei partinice oficiale, resentimente ce vor răbufni când va fi demis osten&#173;tativ din fruntea Uniunii și marginalizat. Totuși, se pare că, prin intervenţii la scriitori sovietici ca Ilya Ehrenburg și cu sprijinul unor lideri comuniști locali, <span class="CharOverride-2">B.</span> ar fi jucat, la începutul anilor ’50, un rol în procesul de reabilitare și anexare ideologică a lui Tudor Arghezi, după eliminarea acestuia din viaţa literară. În 1956 i-a prefaţat volumul <span class="CharOverride-3">Cântare omului</span>, iar în 1959 ediţia <span class="CharOverride-3">Versuri</span>. Cu ocazia centenarului nașterii lui M. Eminescu (1950) și a lui I.L. Caragiale (1952), a întreprins acţiuni de recuperare selectivă și controlată a acestora, în acord cu noua politică a regimului (în cazul reabilitării lui Eminescu va proceda prin analogie cu sărbătorirea a 150 de ani de la nașterea lui Pușkin). În 1957 reușește să obţină reintrarea în circuitul literar a poeziei lui Octavian Goga, în ciuda opţiunilor politice ultranaţionaliste ale acestuia. Mult mai numeroase rămân însă excluziunile ideologice la care a participat în aceiași ani, printre cele mai notorii numărându-se cazurile lui Constantin Noica, V. Voiculescu și ale fostului său student I. Negoiţescu. În romanul în cheie autobiografică <span class="CharOverride-3">Pe muche de cuţit </span>(1959), versiune eroizantă despre lupta ilegalistă a comuniștilor în cel de-al Doilea Război Mondial, protagonistul este un alter ego prin care <span class="CharOverride-2">B.</span> își justifică poziţia ambiguă din acei ani. A șocat opinia publică faptul că l-a denunţat ca hitlerist pe Lucian Blaga, sub numele Marele Anonim, într-o perioadă în care autorul <span class="CharOverride-3">Poemelor luminii</span> era pus la index; s-a speculat mult asupra intenţiei oficiale de a amâna, prin această manevră, reintrarea lui Blaga în viaţa literară, după represiunea la adresa intelectualilor ce a urmat undei de șoc a revoluţiei maghiare din 1956. Riscând arestarea, Blaga s-a apărat printr-un memoriu către înaltele foruri de partid (publicat în 1978 de Pavel Ţugui în „Manuscriptum”), unde <span class="CharOverride-2">B.</span> e acuzat de ascunderea propriei colaborări cu regimul lui Ion Antonescu. La rândul lui, deși adept al artei angajate, autorul și-a justificat opiniile din roman ca „ficţiune pură”. Episodul va genera, peste ani, reacţii ficţionale care vor amplifica stigmatizarea lui <span class="CharOverride-2">B.</span> Astfel, în <span class="CharOverride-3">Cel mai iubit dintre pământeni</span> de Marin Preda el apare ipostaziat în arivistul Amăicăliţului, iar Blaga e văzut ca victimă a acestuia. Alte romane cu substrat autobiografic ale lui <span class="CharOverride-2">B.</span>, <span class="CharOverride-3">Dispariţia unui om de rând </span>(1963) și <span class="CharOverride-3">Explozie înăbușită</span> (1971), prezintă doar un relativ interes documentar. Creditabil e <span class="CharOverride-3">Drumul poeziei</span> (1972), confesiune eseistico-memorialistică despre anii debutului și ai formării, în care Eugen Simion a sesizat o influenţă a modelului Goethe–Blaga din <span class="CharOverride-3">Hronicul și cântecul vârstelor</span>. După 1965, dincolo de treptatul con de umbră, productivitatea editorială rămâne impresionantă, inclusiv în materie de texte omagiale adaptate noilor momente festive. <span class="CharOverride-2">B.</span> a scris și literatură de sertar: modeste stilistic, dar relevante anecdotic, tipărite în 1999 sub titlul <span class="CharOverride-3">Sub patru dictaturi</span>, memoriile despre perioada 1940–1975 fuseseră nepublicabile în anii comunismului nu atât prin cele relatate despre sine (perspectiva e a unui combatant fidel cauzei, care își cosmetizează biografia), cât prin dezvăluirile infamante despre moravurile lumii literare. Fragmente din jurnal și memorii (<span class="CharOverride-3">Însemnările unui om de rând</span>) au fost editate în presă, în 2012. Volumul postum <span class="CharOverride-3">Cântece și descântece de pierzanie</span> (1998) reunește poeme „anticeaușiste” scrise între 1982 și 1988. </p>
			<p class="Heuristica-BASE">Apărut în 1938, în timpul dictaturii lui Carol II, <span class="CharOverride-3">Cântece de pierzanie</span> e un volum a cărui editare a fost facilitată de intervenţia lui N.D. Cocea pe lângă cenzura militară. Ca și alţi poeţi asociaţi ulterior cu realismul socialist (Maria Banuș, spre exemplu), <span class="CharOverride-2">B.</span> a rămas în conștiinţa criticii ca liric novator prin cea dintâi plachetă. Cărţile care au urmat, <span class="CharOverride-3">Cântece noui</span> (1940), <span class="CharOverride-3">Orașul pierdut</span> (1943), <span class="CharOverride-3">Poezii</span> (1943) sau <span class="CharOverride-3">Un om așteaptă răsăritul</span> (1946, cu un titlu indicând noua orientare a ţării), l-au impus drept unul dintre cei mai redutabili poeţi protestatari din literatura română. Plasarea în descendenţa mesianismului ardelean cu tentă naţională (Octavian Goga) și socială (Aron Cotruș) a fost unanim remarcată. Autorul însuși, în volumul <span class="CharOverride-3">Dialog</span> (1977), își va etala, cu aplomb autoreflexiv, o genealogie lirică: „A fost și Eminescu și Coșbuc/ A fost și Goga și a fost Arghezi/ Dar se știa că floarea lui Beniuc/ Va răsări prin ierbile livezii”. Persistă însă imaginea unui <span class="CharOverride-2">B.</span> irelevant poetic după 1948. Mult mai aproape de adevăr e imaginea poetului industrios. Cantitatea de versificări encomiastice, de elogii ocazionale la adresa Partidului și a conducătorilor, de balade epice șablonarde este enormă și, mai ales în deceniul 1948–1958, eclipsează, cu puţine excepţii, producţia poetului autentic. Nicolae Manolescu a văzut, mai recent, în <span class="CharOverride-2">B.</span> „un autentic poet realist-socialist, dar și singurul poet realist-socialist autentic”, medium ideal, chiar de la debut, pentru viitoarea „poezie nouă”. Datat 3 septembrie 1944, <span class="CharOverride-3">Toboșarul timpurilor noi</span> e o autodefinire confirmată de evoluţiile viitoare: „Nimeni nu știe până mâne/ Ce se mai alege și din noi –/ Fost-am, totuși, eu și voi rămâne/ Toboșarul timpurilor noi.// Cântecele mele de pierzanie/ Prevesteau de mult acest război/ Eu eram în mândra Transilvanie/ Toboșarul timpurilor noi”. Prin trecerea de la un regim la altul, poetica lui <span class="CharOverride-2">B.</span> va fi afectată mai mult în plan politic: militantismul comunist nu mai e sugerat oblic, „din opoziţie”, ci afirmat ostentativ, „de la putere”. Totuși, proiecţia solară a sinelui roditor și generos din emblematica <span class="CharOverride-3">Mărul de lângă drum</span> sau alegoriile bătrâneţii doar aparent îmblânzite din <span class="CharOverride-3">Inima bătrânului Vezuv </span>(1957), rămân la fel de expresive ca și cele din tinereţe: „Ca un grizzly bătrân,/ Trec prin păduri seculare;/ În urmă-mi pe arbori rămân/ înfipte, semne de gheare// Pe-aicea eu am trecut / Tu care vii după mine,/ Tot ceea ce e de făcut/ Să faci mai temeinic, mai bine” (<span class="CharOverride-3">Grizzly</span>). Citat adeseori ca efigie a poeziei militante, pe care <span class="CharOverride-2">B.</span> o va apăra și ilustra programatic, <span class="CharOverride-3">Cu Dumnezeu la cot</span>, care deschide volumul <span class="CharOverride-3">Cântece de pierzanie</span>, începe prin enunţarea unei arte poetice cu trimitere biblică și valoare de manifest. Barda evocă toiagul lui Moise lovind stânca Horebului pentru a astâmpăra setea poporului ales:<span class="CharOverride-3"> </span>„Când voi izbi o dată eu cu barda/ Această stâncă are să se crape/ Și va ţâșni din ea șuvoi de ape/ Băieţi, aceasta este arta!”. Poetul utilizează biciuitor expresii memorabile: „Exemplele-s făcute pentru proști”, însă cea mai mare parte a textului are un caracter mai degrabă modernist. O caracteristică a liricii sale este – după cum s-a spus – egotismul orgolios („fălos”, conform autorului însuși), afirmat cu superbie, inclusiv în credourile „colectiviste”. Mai mult decât Moise sau decât profetul Ilie, Prometeu definește acest tip de lirism militant: „Cu ciocul spintec pânza-albastră/ Și cerurile le deschid./ De-acolo urlu-n glas de tunet:/ «Vedeţi că cerul este vid?»” (<span class="CharOverride-3">Vulturul de foc</span>). Poetul militant „de pe Crișuri” se erijează în „copilul unui neam sărac” de ţărani, dar un exponent individualist („Toată vremea am rămas eu însumi”), nesupus („Pe la porţi domnești n-am fost milog”), gata să se lupte, la nevoie, și cu Dumnezeu. Se simte „acasă” în Apuseni („aicea, printre ardeleni”) și își revendică o ascendenţă rebelă de „nepot al lui Horia, al lui Iancu” („Am coborât din munţi și bolovani,/ Legendele lui Horia-mi curg în sânge,/ În doina mea Ardealul plânge/ Și cer dreptate două mii de ani”). S-a vorbit, cu îndreptăţire, despre „haiducismul” acestui tip de lirică. Probabil pentru a evita rigorile cenzurii, poezia politică a lui <span class="CharOverride-2">B.</span> din primele volume are un caracter esopic, aluziv și alegoric; apar adesea maci și garoafe „roșii”, imagini ale nedreptăţii, ocupaţiei și exploatării, profeţii ameninţătoare ale distrugerii și regenerării sociale sau trimiteri voalate la „răsăritul” sovietizant („Voi să vegheaţi! O zi va răsări/ Cum alta încă nimeni nu cunoaște./ Bătrânele păduri vor chiui:/ Un tânăr soare munţii grei vor naște!” – <span class="CharOverride-3">Răsărit</span>). Câteva poezii, între care <span class="CharOverride-3">Meliţa</span> sau <span class="CharOverride-3">Ursul românesc</span>, sunt capodopere ale genului. Ceea ce particularizează acest lirism vaticinar în raport cu cel al lui Octavian Goga sau cu acela al lui Aron Cotruș este dilatarea eului poetic, devenit centru al lumii („Hei! Fraţilor, la mine-n sânge/ Istoria contemporană plânge”). Nu lipsește nici trimiterea onomastică la propria persoană: „Un mic Beniuc privește la cei din jur mirat” (<span class="CharOverride-3">Perspectivă</span>). „Pierzania” anunţă sfârșitul unei lumi damnate; în <span class="CharOverride-3">Cântece noui</span> „noutatea” trimite la așteptata renovare a lumii, iar <span class="CharOverride-3">Orașul pierdut</span> e o aluzie de tot străvezie la Clujul ocupat de hortyști, cu poeme în consecinţă („E slobod să mai cânt în România?”). O autodezvăluire sfidătoare a atitudinii se întâlnește în poemul <span class="CharOverride-3">Cucuvaie și ciocârlie</span> din volumul <span class="CharOverride-3">Un om așteaptă răsăritul</span>: „Cucuvaie fost-am până ieri/ Iar de astăzi, iată-s ciocârlie./ – Spusu-v-am eu, domnilor boieri,/ C-așa o să fie!”; „Ca ţăranul printre snopi de grâu/ Voi intra masiv și greu în vreme/ Cu un car cât dealul de poeme/ Murmurând o doină trist, molâu”. Imensul orgoliu al poetului comunist se transferă în admiraţia celor din jur pentru poliglotismul „bine orientat”, dar și în imaginea derizorie din ochii tatălui, care îi deplânge lipsa înaintării sociale: „Pe unde trec, pe unde mă duc/ Lumea privește, șoptește:/ Acesta e poetul Beniuc,/ Știe șapte limbi și rusește// Dar mama mă așteaptă-n sat./ Ea nu-mi cunoaște nici un vers./ Numai tatăl meu e supărat/ Că-ndrug uscate și verzi.// «Tu n-ai ajuns nici șef de cabinet»/ Îmi scrie câteodată trist./ «Ce leafă are un poet?»/ I s-a mai spus apoi că-s comunist” (<span class="CharOverride-3">Bătrânul meu</span>). Vitalismul robust nu exclude melancolia sau tristeţea („Târăsc în urma mea trecutul”). Există în cazul primului <span class="CharOverride-2">B.</span> mai multe registre: unele texte au ecouri eminesciene, argheziene, bacoviene, bla&#173;giene, venite dinspre St. O. Iosif sau dinspre trepidanta <span class="CharOverride-3">Mihnea și baba</span> al lui Dimitrie Bolintineanu (<span class="CharOverride-3">Strigoii</span>), fără a mai vorbi de Ady Endre sau de Serghei Esenin (<span class="CharOverride-3">Cu sanie fără clopoţei</span>, <span class="CharOverride-3">Sania nebună</span>); nu lipsesc trimiteri la poezia congenerilor Emil Botta sau Zaharia Stancu, din când în când e abordat și poemul de notaţie prozaizantă, prezent la Geo Bogza sau la Geo Dumitrescu. Umilinţa estetică jucată („Cât despre mine, ce să vă spun?/ Eu nu am darul versului decât în mică măsură/ Prefer să spun în proză ce gândesc./ Și mai presus de toate îmi place să tac./ Dar câteodată mă copleșește tristeţea/ Și-atunci trebuie să scriu”) are drept revers orgoliul contondenţei extraestetice și atunci poezia devine armă menită să agreseze și să transforme cititorul indiferent („Ah! Domnii, domnii…/ Nu cu peniţa,/ Cu ascuţișul coasei/ Îmi scriu poemele sălbatice./ Cuvintele-mi zboară de foc și de plumb/ Ca gloanţele din flinte!/ Să lase rană vie orice vers al meu/ În cititor,/ Să-i sângere de durerea neamului/ Inima-mpietrită”!), dar și delimitarea teritoriului prin raportare la înaintași: „Dar Eminescu nu cuprinse tot/ În stihurile lui dumnezeiești./ Durerea românească-i mult mai mare/ Și n-o cuprinde toată nici un cântec” sau „dacă astăzi Blaga sau Arghezi/ Sunt mai mult decât Mihai Beniuc,/ S-or topi răcelile zăpezii/ Când va fi de-aicea să mă duc”. Conștiinţa intertextuală e afirmată adesea în poezia lui <span class="CharOverride-2">B.</span> care oscilează mereu între militantismul politic și intimismul elegiac, între poetul instituit ca voce a colectivităţii și poetul însingurat, care-și toarnă „peste rănile vieţii/ Vinul acru”. La fel, egofilia, care merge până la exhibarea în text a contingenţei eului poetic, cu nume și prenume. Lexicul e când aspru, împănat cu arhaisme sau regionalisme ţărănești, când melo&#173;dios, filtrat prin alambicurile lirismului mo&#173;dern, când orchestrat dizarmonic, arghezian. „Poetul haiduc” este eminamente un poet-ţăran, reprezentant al unui „neam sărac” de moţi răzvrătiţi, deși nu evită poemele „citadine”. Relevant rămâne modul în care autorul insolitează poezia prin elementarizarea ei, de unde caracterul „naiv”. Dezestetizarea, întoarcerea la sursele primare, accesibilitatea sunt trăsături prin care poezia clasicizantă se întâlnește cu neotradiţionalismul agrest și cu activismul proletar: „Și totuși cred într-o lumină nouă./ Dar pentru asta, noi poeţii/ Trebuie să știm pe care coardă/ E de sunat./ Nu-i timp acum de cântece duioase,/ De lună și dragoste./ Ca murmurul izvoarelor/ Și șopotul frunzei,/ S-aud mai tare gemetele surde/ Din pieptul mulţimilor./ Descântece și blesteme ne trebuie!/ Ca vracii să vârâm în viaţă/ Febra mișcării”. Mai există însă ceva care îl apropie pe <span class="CharOverride-2">B.</span> de spiritul autenticist al generaţiei sale: căutarea unui „plan primar” al existenţei și al expresiei. Autenticismul capătă conotaţii de „cronică” sexuală, venerică: „Ah, zi de mâine, zi de Vineri!/ De rendez-vous suntem ca siguri./ Vom fi robuști, feroci și tineri,/ Prinși de călduri, cuprinși de friguri.// Carne pătimașă/ Prinsă-n friguri dulci,/ Tremuri în cămașă,/ Haide să te culci!” (<span class="CharOverride-3">Din cronica iubirii</span>), deși cel mai adesea poezia lui de dragoste este dominată de un sentimentalism melancolizat, vetust (<span class="CharOverride-3">Ultima scrisoare</span>, <span class="CharOverride-3">Întinde vremea giulgiu</span>). Un echilibru ideal între cele două tendinţe se observă în galantul, aluzivul madrigal <span class="CharOverride-3">Ana Kelemen</span> („Ţii minte, Ana Kelemen,/ Vara acea albă, caldă/ Când ne duceam noi doi la scaldă,/ Ţii minte, Ana Kelemen?// Ţii minte, Ana Kelemen?/ Și ce urma era minune!/ O, nu-s cuvinte a o spune./ Ţii minte, Ana Kelemen?”). După 1948 volumele de versuri ale lui <span class="CharOverride-2">B.</span> fac loc, tot mai mult, comenzilor sociale și „cântecelor de ţară nouă”. Despărţirea poetului oficial de estetica „decadentă” e afirmată sarcastic: „Mai fii melancoliei bună gazdă/ În timp ce noile tractoare/ Înmormântează fără cruci sub brazdă/ O lume putredă ce moare” (<span class="CharOverride-3">Ah, poezia</span>). Toate clișeele realist-socialiste, denunţările esteticilor „burgheze”, encomioanele adresate liderilor de partid români sau sovietici, diatribele împotriva exploatatorilor sunt versificate spornic în <span class="CharOverride-3">Steaguri</span> (1951), <span class="CharOverride-3">Cântec pentru tovarășul Gh. Gheorghiu-Dej</span> (1951), <span class="CharOverride-3">Partidul m-a-nvăţat</span> (1954), <span class="CharOverride-3">În frunte comuniștii</span> (1954) ș.a. Chiar și în această ipostază, talentul vaticinar însufleţește însă piese precum <span class="CharOverride-3">Chivără roșie</span> – baladă „haiducească” din vremea lui Horea, unde folclorismul din Ţara Moţilor e tras în tonuri argheziene. Eul poetic își regăsește, în bună parte, vitalitatea lirică în <span class="CharOverride-3">Mărul de lângă drum</span> (1954). Într-o literatură care, în principiu, execrează individualitatea, <span class="CharOverride-2">B.</span> își exhibă, mândru, egoul, înfăţișându-se în sute de ipostaze metaforic-alegorizante: „Ca Moise poate m-oi opri pe loc,/ Dar am avut și cel mai sfânt noroc,/ Să văd că după două mii de ani/ E slobod neamul acesta de sărmani” (<span class="CharOverride-3">Să nu dai libertatea pe nimic</span>) sau „Precum inele-n trunchiul de stejar/ Așa-mi înscriu dureri în carne anii” (<span class="CharOverride-3">Precum inele</span>). Și un vers memorabil: „Eu sunt în secol o necesitate”. Naturismul sărbătoresc generează diafanităţi delicate, ca în <span class="CharOverride-3">Ars poetica</span>: „Fie versul cât o buburuză/ Gata să-și ia zborul de pe mână/ Cât sărutul, cel dintâi, pe buză,/ Când porumbi în ramuri se îngână” sau ca în piesa-titlu: „Când se-ncălzește-n primăveri sub soare,/ În mine simt puzderie de floare,/ Iar vara, adăpat din sucu-i sfânt,/ Cu crengile mă-ndoi până-n pământ”. O „rugă” e adaptată, muzical, în același registru: „Mă rog la floarea de cireș,/Mă rog la frunza de măceș”. Tot mai prezente devin, în <span class="CharOverride-3">Trăinicie</span> (1955), <span class="CharOverride-3">Inima bătrânului Vezuv </span>și în <span class="CharOverride-3">Cântecele inimii</span> (1960), poemele de dragoste, reveriile htonice, vegetale sau mitologice și meditaţiile existenţiale pe tema trecerii timpului, cu corolarul său obsedant – îmbătrânirea. Un poem și un volum (1961) se intitulează <span class="CharOverride-3">Materia și visele</span>, caracteristic pentru „filosofia” lirică de acum a lui <span class="CharOverride-2">B.</span> În general, formula e „clasică” sau neoromantică, dar figuraţia trădează artistul modern. Poetul își contemplă retrospectiv izbânzile, bătăliile, contemplă spectacolul lumii, nu-și reneagă crezurile politice și se simte încă tânăr lângă iubita rămasă alături („Iubito, nu mai suntem tineri/ Iar de cătăm în calendar,/ La tine-i joi, la mine-i vineri,/ Ai părul nins, am părul rar”). „Eroticele” sunt însă edulcorate, stereotipe, excepţie făcând „mitologicalele” sexualizate, ca în <span class="CharOverride-3">Tu ai văzut zeiţa…</span> Diversitatea tematică acompaniază parcursul biografic. <span class="CharOverride-3">Zi de zi</span> (1965) cuprinde un ciclu de poeme-reportaj dintr-o călătorie în Italia. Lirismul solar, umanitarist lasă loc îndoielilor, neliniștilor, spaimei extincţiei, crizelor identităţii. Evoluţia versurilor indică, pe ansamblu, alunecarea melancolică spre bătrâneţe și moarte, dimpreună cu nevoia înrădăcinării în repere stabile: <span class="CharOverride-3">Culorile toamnei</span> (1962), <span class="CharOverride-3">Pe coardele timpului</span> (1963), <span class="CharOverride-3">Lumini crepusculare</span> (1970), <span class="CharOverride-3">Rămâne pururi vatra</span> (1974), <span class="CharOverride-3">Elegii</span> (1979), <span class="CharOverride-3">În voia vântului</span> (1987) sunt câteva titluri dintr-o producţie, în ciuda mai multor discrepanţe, egală cu sine. Gama formulelor artistice e bogată: de la sonet la balada mitologică și elegie, de la poemul de notaţie prozastică sau de proclamaţie cetăţenească la stihurile gnomice, de la meditaţia tanatică la artele poetice autoreflexive, de la invocaţia livrescă la poemul-manifest. Efectele sunt surprinzătoare în ecorșeul expresionist din <span class="CharOverride-3">Strip-tease</span>:<span class="CharOverride-3"> </span>„…Și am văzut atunci/ femeia cum își smulge rând pe rând/ Sprâncenele și ochii din orbite,/ Culoarea din obraz și pletele din cap/ iar unul după altul sânii,/ Și, ca de pe-o banană/ Cu carne roșie, văzui/ Cum își jupoaie pielea./ Au mai rămas doar mușchii/ Și nervii. Dar la fel/ I-a desfăcut ca niște pansamente,/ Și nervii toţi, fir după fir,/ I-a fluturat în razele de lună”<span class="CharOverride-3"> </span>sau în <span class="CharOverride-3">N-aștept pe nimeni</span>: „– Feriţi-mă de glorii și de zarvă/ Mă văd în pupe viitoarea larvă./ Sicriul să mi-l faceţi cât mai larg,/ Căci simt: odată trebuie să-l sparg,/ Să ies ca-n primăvară cărăbușul,/ Ce-n zbor prin ramuri și-a pornit urcușul –/ Și de pe-acum aripi îmi cresc anume –/ În moartea mea se plămădește-o lume”. Autoportretul indirect din <span class="CharOverride-3">Toba</span> reformulează bacovianismul: „De-acum pielea ta-i ca pergamentul/ Pe care câte toate-a scris prezentul/ Cu lacrimi, cu cerneală și cu sânge:/ Citesc și-mi vine când a râde, când a plânge,// Ai fost erou în straie de paiaţă,/ Un vis chemându-și propria viaţă,/ Un râu cătându-și spre izvoare cursul,/ Un om în lanţuri ţopăind ca ursul”. Privită ca un tot, poezia lui <span class="CharOverride-2">B.</span> poartă, cu imensa ei cantitate de material steril, amprenta unei personalităţi inconfundabile. Complementare, nuvelele din <span class="CharOverride-3">Ură personală</span> (1955) vădesc, dincolo de schema realist-socialistă, aptitudini caracterologice în tradiţia prozei ardelene; cu toată vioiciunea lor scenică, piesele de teatru – comedia <span class="CharOverride-3">În Valea Cucului</span> (1959) și <span class="CharOverride-3">Întoarcerea</span> (1962), „dramă în șapte tablouri” despre tribulaţiile comuniștilor în anii dictaturii antonesciene, nu depășesc clișeele sociologiste ale vremii, în timp ce poemul dramatic <span class="CharOverride-3">Horea</span> (1986), scris totuși într-o altă etapă, ilustrează scenografia istorică eroizantă. Abundenta publicistică și eseistică, parţial reunită în volumele <span class="CharOverride-3">Despre poezie </span>(1953), <span class="CharOverride-3">Poezia noastră </span>(1956), <span class="CharOverride-3">Meșterul Manole </span>(1957), <span class="CharOverride-3">Poezia militantă</span> (1972) ș.a., dezvăluie opţiunile unui cititor cultivat, militant social și <span class="CharOverride-3">poeta vates</span> pentru o cauză care îi va aduce, deopotrivă, privilegii și oprobriu. </p>
			<p class="Heuristica_CITAT">Mihai Beniuc este un poet autentic, cu un debut memorabil, un poet inegal, în stare să te exaspereze prin repetiţie și să te facă să lași cartea din mână, un poet, totodată, <span class="CharOverride-6">[...]</span> mândru de originile lui ţărănești, profetic ca Goga și întristat ca Esenin de trecerea tinereţii. Carul lui poetic este încărcat până la vârf (și ceva pe deasupra) cu toate ierburile unei sensibilităţi ce se pune mereu în cauză și găsește de tot atâtea ori motive de mulţumire de sine. O sensibilitate gâlgâitoare, neselectivă, fecundă ca o fântână, obsedată de istorie. <span class="CharOverride-6">[…]</span> Din fericire, talentul poetului este puternic, și criticul, citind această operă întinsă, nu este pus în situaţia imposibilă de a căuta acul poeziei în carul cu fân al versurilor. Există un număr suficient de poeme care, puse la un loc, formează o carte realmente excepţională de poezie.</p>
			<p class="Heuristica_CITAT_semnat">EUGEN SIMION</p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">Cântece de pierzanie</span>, Sighișoara, 1938; <span class="CharOverride-3">Cântece noui</span>, Sighișoara, 1940; <span class="CharOverride-3">Orașul pierdut</span>, București, 1943; <span class="CharOverride-3">Poezii</span>, București, 1943; <span class="CharOverride-3">Un om așteaptă răsăritul</span>, București, 1946; <span class="CharOverride-3">Versuri alese</span>, București, 1949; <span class="CharOverride-3">Cântec pentru tovarășul Gh. Gheorghiu-Dej</span>, București, 1951; <span class="CharOverride-3">Steaguri</span>, București, 1951; <span class="CharOverride-3">Despre poezie</span>, București, 1953; <span class="CharOverride-3">O seamă de poeme</span>, București, 1953; <span class="CharOverride-3">Pe-aici nu se trece!</span>, București, 1953; <span class="CharOverride-3">Frăţia dintre poporul român si minorităţile naţionale</span>, București, 1954; <span class="CharOverride-3">În frunte comuniștii</span>, București, 1954; <span class="CharOverride-3">Mărul de lângă drum</span>, București, 1954; <span class="CharOverride-3">Partidul m-a-nvăţat</span>, București, 1954; <span class="CharOverride-3">Păcală slugă la primar</span>, București, 1955; <span class="CharOverride-3">Trăinicie</span>, București, 1955; <span class="CharOverride-3">Ură personală</span>, București, 1955; <span class="CharOverride-3">Versuri alese</span>, I–II, București, 1955; <span class="CharOverride-3">Azimă</span>, București, 1956;<span class="CharOverride-3"> Poezia noastră</span>, București, 1956; <span class="CharOverride-3">Poezii</span>, București, 1956; <span class="CharOverride-3">Călători prin constelaţii</span>, București, 1957; <span class="CharOverride-3">Cu tineretul spre viitor</span>, București, 1957; <span class="CharOverride-3">Inima bătrânului Vezuv</span>, București, 1957; <span class="CharOverride-3">Meșterul Manole. Cronici și studii literare (1934– 1957)</span>, îngr. și pref. Savin Bratu, București, 1957; <span class="CharOverride-3">Cu un ceas mai devreme</span>, București, 1959; <span class="CharOverride-3">În Valea Cucului</span>, București, 1959; <span class="CharOverride-3">Pe muche de cuţit</span>, București, 1959; <span class="CharOverride-3">Poezii</span>, București, 1959; <span class="CharOverride-3">Cântecele inimii</span>, București, 1960; <span class="CharOverride-3">Poezii</span>, pref. Savin Bratu, București, 1960; <span class="CharOverride-3">Materia și visele</span>, București, 1961; <span class="CharOverride-3">Culorile toamnei</span>, București, 1962; <span class="CharOverride-3">Întoarcerea</span>, București, 1962; <span class="CharOverride-3">Mărul de lângă drum</span>, pref. G. Ivașcu, București, 1962; <span class="CharOverride-3">Poezii</span>, București, 1962; <span class="CharOverride-3">Dispariţia unui om de rând</span>, București, 1963; <span class="CharOverride-3">Pe coardele timpului</span>, București, 1963; <span class="CharOverride-3">Cu faruri aprinse</span>, București, 1964; <span class="CharOverride-3">Colţi de stâncă</span>, București, 1965; <span class="CharOverride-3">Zi de zi</span>, București, 1965; <span class="CharOverride-3">Munţii Apuseni</span>, București, 1966; <span class="CharOverride-3">Poezii</span>, București, 1966; <span class="CharOverride-3">Alte drumuri</span>, București, 1967; <span class="CharOverride-3">Mozaic</span>, București, 1968; <span class="CharOverride-3">Inima-n zale</span>, București, 1969; <span class="CharOverride-3">Poezii. 1938–1968</span>, București, 1969; <span class="CharOverride-3">Lumini crepusculare</span>, București, 1970; <span class="CharOverride-3">Etape</span>, Cluj, 1971; <span class="CharOverride-3">Explozie înăbușită</span>, București, 1971; <span class="CharOverride-3">Arderi</span>, București, 1972; <span class="CharOverride-3">Drumul poeziei</span>, București, 1972; <span class="CharOverride-3">Poezia militantă</span>, București, 1972; <span class="CharOverride-3">Scrieri</span>, I–VIII, București, 1972–1979; <span class="CharOverride-3">Turn de veghe</span>, București, 1972; <span class="CharOverride-3">Un bătrân către un tânăr cărturar</span>, București, 1973; <span class="CharOverride-3">Pământ! Pământ!</span>, București, 1973; <span class="CharOverride-3">Poezii</span>, îngr. I. Nistor, pref. V. Fanache, București, 1973; <span class="CharOverride-3">Focuri de toamnă</span>, București, 1974; <span class="CharOverride-3">Rămâne pururi vatra</span>, București, 1974; <span class="CharOverride-3">Patrula de noapte</span>, București, 1975; <span class="CharOverride-3">Ţara amintirilor</span>, București, 1976; <span class="CharOverride-3">Aurul regelui Midas</span>, București, 1977; <span class="CharOverride-3">Dialog</span>, București, 1977; <span class="CharOverride-3">Glasul pietrelor</span>, București, 1978; <span class="CharOverride-3">Vă las ca frunza</span>, Timișoara, 1978; <span class="CharOverride-3">Ajun de răscoală</span>, București, 1979; <span class="CharOverride-3">Elegii</span>, București, 1979; <span class="CharOverride-3">Lupta cu îngerul</span>, București, 1980; <span class="CharOverride-3">Apele se revarsă în mare</span> București, 1982; <span class="CharOverride-3">75 poeme</span>, București, 1982; <span class="CharOverride-3">Filon de aur</span>, București, 1984; <span class="CharOverride-3">Iarna magnoliei</span>, București, 1984; <span class="CharOverride-3">Rugul poeziei</span>, îngr. Kira Iorgoveanu, București, 1985; <span class="CharOverride-3">Horea</span>, București, 1986; <span class="CharOverride-3">În voia vântului</span>, București, 1987; <span class="CharOverride-3">Vlăsia mea</span>, București, 1987; <span class="CharOverride-3">Cântece și descântece de pierzanie</span>, București, 1998; <span class="CharOverride-3">Sub patru dictaturi</span>, îngr. Ion Cristoiu și Mircea Suciu, pref. Ion Cristoiu, București, 1999; <span class="CharOverride-3">Ultima scrisoare de dragoste</span>, îngr. și introd. Ioan Adam, București, 1999. <span class="CharOverride-2">Traduceri: </span><span class="CharOverride-3">Cântec despre oastea lui Igor, fiul lui Sveatoslav</span>, <span class="CharOverride-3">nepotul lui Oleg</span>, București, 1951; A.S. Pușkin, <span class="CharOverride-3">Micile tragedii</span>, București, 1957 (în colaborare); Guillaume Apollinaire, <span class="CharOverride-3">Poeme</span>, București, 1963, <span class="CharOverride-3">Poeme – Poèmes</span>,<span class="CharOverride-3"> </span>ed. bilingvă, București, 1968; Karel Jonckheere, <span class="CharOverride-3">Poeme</span>, pref. trad., București, 1965; François Mauriac,<span class="CharOverride-3"> Thérèse Desque&#173;yroux</span>, București, 1966 (în colaborare cu Emma Beniuc), <span class="CharOverride-3">Thérèse Desqueyroux. Cuibul de vipere</span>, București, 1967 (în colaborare cu Emma Beniuc); Attila József, <span class="CharOverride-3">Poezii–Versek</span>, ed. bilingvă, pref. trad., București, 1967; <span class="CharOverride-3">Antologie de poezie neerlandeză (olandeză și flamandă)</span>, îngr. Venera și Al. Urechia, pref. Garmt Stuiveling, București, 1973 (în colaborare cu Ion Caraion, Aurel Covaci și Petre Solomon).</p>
			<p class="Heuristica___m_RPR"><span class="CharOverride-2">Repere bibliografice: </span>Constantinescu,<span class="CharOverride-2"> </span><span class="CharOverride-3">Scrieri</span>,<span class="CharOverride-3"> </span>I, <span class="CharOverride-3">218–228</span>;<span class="CharOverride-3"> </span>Perpessicius,<span class="CharOverride-3"> Opere</span>,<span class="CharOverride-3"> </span>VIII,<span class="CharOverride-3"> 267–271</span>, IX, <span class="CharOverride-3">24–26</span>, X, <span class="CharOverride-3">297–302</span>, XI, <span class="CharOverride-3">25–28</span>; Papadima, <span class="CharOverride-3">Creatorii</span>, <span class="CharOverride-3">506–518</span>; Streinu, <span class="CharOverride-3">Pagini</span>, II, <span class="CharOverride-3">105–112</span>, III, <span class="CharOverride-3">433–441</span>, IV, <span class="CharOverride-3">72–74</span>; Ivașcu, <span class="CharOverride-3">Confruntări</span>, III, <span class="CharOverride-3">56–59</span>; I. Negoiţescu, <span class="CharOverride-3">Curente noi în poezia din Ardeal</span>, VRA, 1943, 706; Baconsky, <span class="CharOverride-3">Colocviu</span>, <span class="CharOverride-3">102–116</span>; Georgescu, <span class="CharOverride-3">Încercări</span>, I, <span class="CharOverride-3">20–39</span>, II, <span class="CharOverride-3">247–257</span>; Petroveanu, <span class="CharOverride-3">Pagini</span>, <span class="CharOverride-3">108–126</span>; Călinescu, <span class="CharOverride-3">Opere</span>, IX, <span class="CharOverride-3">979–984</span>; Micu–Manolescu, <span class="CharOverride-3">Literatura</span>, <span class="CharOverride-3">78–85</span>; Călinescu, <span class="CharOverride-3">Aspecte</span>, <span class="CharOverride-3">213–230</span>; Simion, <span class="CharOverride-3">Orientări</span>, <span class="CharOverride-3">84–90</span>; Ardeleanu, <span class="CharOverride-3">Însemnări</span>, <span class="CharOverride-3">112–118</span>; Negoiţescu, <span class="CharOverride-3">Scriitori</span>, <span class="CharOverride-3">422–426</span>; Zaciu, <span class="CharOverride-3">Masca</span>, <span class="CharOverride-3">380–387</span>; Tertulian, <span class="CharOverride-3">Eseuri</span>, <span class="CharOverride-3">313–350</span>; Piru, <span class="CharOverride-3">Panorama</span>, <span class="CharOverride-3">76–88</span>; Martin, <span class="CharOverride-3">Poeţi</span>, II, <span class="CharOverride-3">58–65</span>; Constantin, <span class="CharOverride-3">Despre poeţi</span>, <span class="CharOverride-3">29–33</span>; V. Fanache, <span class="CharOverride-3">Poezia lui Mihai Beniuc</span>, București, 1972; Balotă, <span class="CharOverride-3">Arte</span>, <span class="CharOverride-3">185–194</span>; Negoiţescu, <span class="CharOverride-3">Analize</span>, <span class="CharOverride-3">269–276</span>; Ștefănescu, <span class="CharOverride-3">Preludiu</span>, <span class="CharOverride-3">12–17</span>; Poantă, <span class="CharOverride-3">Radiografii</span>, I, <span class="CharOverride-3">112–115</span>; Raicu, <span class="CharOverride-3">Practica scrisului</span>, <span class="CharOverride-3">213-221</span>; Simion, <span class="CharOverride-3">Scriitori</span>, I (1978), <span class="CharOverride-3">43–77</span>; Grigurcu, <span class="CharOverride-3">Poeţi</span>, <span class="CharOverride-3">82–92</span>;<span class="CharOverride-3"> </span>Zaciu, <span class="CharOverride-3">Lancea</span>, <span class="CharOverride-3">349–361</span>; Cristea, <span class="CharOverride-3">Modestie</span>,<span class="CharOverride-3"> 38–42</span>; Micu, <span class="CharOverride-3">Limbaje</span>, <span class="CharOverride-3">144–154</span>; Grigurcu, <span class="CharOverride-3">Eminescu–Labiș</span>, <span class="CharOverride-3">259–265</span>; Lovinescu, <span class="CharOverride-3">Unde scurte</span>, I, <span class="CharOverride-3">37–41</span>, <span class="CharOverride-3">389–392</span>; Ierunca, <span class="CharOverride-3">Românește</span>, <span class="CharOverride-3">122–126</span>; Negoiţescu, <span class="CharOverride-3">Ist. lit</span>., I,<span class="CharOverride-3"> 324–326</span>; Constantin, <span class="CharOverride-3">Complicitatea</span>, <span class="CharOverride-3">58–63</span>; Niţescu, <span class="CharOverride-3">Proletcultismul</span>, <span class="CharOverride-3">214–217</span>; Florin Faifer, <span class="CharOverride-3">Sub steaua roșie, un dramaturg fără stea</span>, TTR, 1998, 1<span class="CharOverride-3">–</span>2; <span class="CharOverride-3">Dicţ. analitic</span>, I, <span class="CharOverride-3">199–201</span>; Grigurcu, <span class="CharOverride-3">Amurgul</span>, <span class="CharOverride-3">68–69</span>; <span class="CharOverride-3">Dicţ. esenţial</span>, <span class="CharOverride-3">79–82</span>; Manolescu, <span class="CharOverride-3">Lista</span>, I, <span class="CharOverride-3">15–18</span>; Ana Selejan, <span class="CharOverride-3">1944–1960. Memorie – eludare – edulcorare – mistificare. Mihai Beniuc</span>, LCF, 2005, 37–40; Ștefănescu, <span class="CharOverride-3">Istoria</span>, <span class="CharOverride-3">291–294</span>; Grigurcu, <span class="CharOverride-3">În pădurea</span>, <span class="CharOverride-3">427–443</span>; Marin Mincu, <span class="CharOverride-3">O panoramă critică a poeziei românești moderne</span>, Constanţa, 2007, <span class="CharOverride-3">359–360</span>; Manolescu, <span class="CharOverride-3">Istoria</span>, <span class="CharOverride-3">930–931</span>; Popa, <span class="CharOverride-3">Ist. lit.</span>, I, <span class="CharOverride-3">551–555</span>, <span class="CharOverride-3">passim</span>, II, <span class="CharOverride-3">passim</span>; Adrian Dinu Rachieru, <span class="CharOverride-3">Mihai Beniuc – o „piticanie morală”?</span>, CNT, 2012, 9.<span class="CharOverride-3"> &#9;</span><span class="Semnatura">P.C.</span></p>
			<p class="Heuristica-PRIMUL"><span class="titlu-12">BENTOIU, Annie</span> (1.V.1927, București – 21.XII.2015, Bucureşti), prozatoare, traducătoare, poetă. Provine dintr-o familie de intelectuali: mama, Violette Bujord, de origine elveţiană, din cantonul francofon Vaud, stabilită, prin căsătorie în România în 1920, iar tatăl, Constantin Deculescu, medic, a făcut a făcut politică ţărănistă, a fost prefect de Ilfov (1928–1929) şi secretar general în Ministerul Sănătăţii (1931–1933). Urmează Școala Centrală de Fete din București, unde susţine și bacalaureatul (1945). Face studii universitare de drept, întrerupte în 1949, după căsătoria cu compozitorul Pascal Bentoiu. Între 1950 și 1954 este funcţionară la fabrica „Zorile” din Jilava. Mai mulţi membri ai familiei, foști demnitari, suferă în acest interval condamnări la detenţie. Din 1960 lucrează ca traducător în limba franceză pentru diverse publicaţii românești („Revue roumaine”, „Cahiers roumains d’études littéraires” etc.) și pentru edituri din străinătate care alcătuiesc diverse antologii de literatură română (Seuil, 1968, Nagel, 1981); traduce, de asemenea, piese de teatru, librete de operă, texte de lieduri. În 2000 i s-a decernat Ordinul Naţional Pentru Merit în grad de Cavaler.</p>
			<p class="Heuristica-BASE"><span class="CharOverride-2">B.</span> debutează în literatură, sub pseudonimul Adriana Vlad, cu romanul S<span class="CharOverride-3">trada Mare</span>, apărut în 1969, dar elaborat între anii 1957 și 1961, o evocare a vieţii de provincie. După 1979 îi apar mai multe traduceri în limba franceză: basme, poezii populare, eseuri, nuvele. Publică în Elveţia, la <span class="CharOverride-7">é</span>ditions de l’Aire din Lausanne, o antologie din poezia eminesciană. Scrie, în paralel, și versuri în limba franceză, publicate în diverse reviste din Franţa și Elveţia, iniţial sub pseudonimul Annie Lucens. În 1989 îi sunt tipărite la Lausanne trei plachete, reunind paginile editate anterior, urmate, în 1990, de un volum de proză poetică (<span class="CharOverride-3">Phrases pour la vie quotidienne – 1989), </span>care<span class="CharOverride-3"> </span>reconstituie lupta interioară pentru supravieţuire în decursul ultimului an de dictatură comunistă în România<span class="CharOverride-3">. </span>Sub titlul <span class="CharOverride-3">Fraze pentru viaţa de fiecare zi – 1989</span>,<span class="CharOverride-3"> </span>cartea va fi tipărită, în traducerea Irinei Eliade, și la București în 1998. La sfârșitul anului 2000 un prim volum de amintiri, <span class="CharOverride-3">Timpul ce ni s-a dat</span>, din care publicase în anii precedenţi o serie de pagini în „România literară”, o readuce în prim-planul actualităţii. Acoperind perioada 1944–1947 și conţinând remarcabile portrete, evocări ale Bucureștiului de dinainte de război și încercări de analiză a mutaţiilor sociologice din deceniile regimului comunist, cartea pare să fie scrisă din perspectiva unei datorii morale faţă de tânăra generaţie, dar și pentru a căuta un răspuns obsesivei întrebări „Cum a fost posibil?”. Un al doilea volum de memorialistică apare în 2006, corespunzând intervalului 1947–1959.</p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">Strada Mare</span>, București, 1969; <span class="CharOverride-3">Poèmes</span>,<span class="CharOverride-3"> </span>I–II,<span class="CharOverride-3"> </span>Lausanne, 1989; <span class="CharOverride-3">Dix méditations sur une rose</span>, Lausanne, 1989; <span class="CharOverride-3">Phrases pour la vie quotidienne – 1989</span>, Lausanne, 1990; ed. (<span class="CharOverride-3">Fraze pentru viaţa de zi cu zi – 1989</span>), tr. Irina Eliade, București, 1998; <span class="CharOverride-3">Timpul ce ni s-a dat</span>, I–II, București, 2000–2006; <span class="CharOverride-3">Voyage en Moldavie</span>, Lausanne, 2001; <span class="CharOverride-3">Une Liberté désanchantée. Carnets, 1992–1993</span>, postfaţă Doris Jakubec, Lausanne, 2008. <span class="CharOverride-2">Traduceri:</span> Petre Ispirescu, <span class="CharOverride-3">Contes roumains</span>, București, 1979; <span class="CharOverride-3">Anthologie de la poésie populaire roumaine</span>, București, 1979 (în colaborare cu Andreea Dobrescu-Warodin); Tudor Arghezi, <span class="CharOverride-3">Cincizeci de poeme – Cinquante poèmes en vers et en prose</span>,<span class="CharOverride-3"> </span>ed. bilingvă, București, 1981, <span class="CharOverride-3">Poeme alese – Poèmes choisis</span>, ed. bilingvă, îngr. Ion Acsan, pref. Eugen Simion, București, 1996; Margarita Wallmann, <span class="CharOverride-3">Pridvoarele cerului</span>, București, 1981; Adrian Marino, <span class="CharOverride-3">Littérature roumaine – littératures occidentales. Rencontres</span>, București, 1982; <span class="CharOverride-3">Récits insolites. De Mihai Eminescu à Ana Blandiana</span>, București, 1983; Ileana Mălăncioiu,<span class="CharOverride-3"> À travers la zone interdite – Peste zona interzisă</span>, ed. bilingvă, pref. Eugen Negrici, București, 1984; Gellu Naum, <span class="CharOverride-3">Partea cealaltă – L’Autre côté</span>, ed. bilingvă, București, 1991 (în colaborare cu André Fleury); M. Eminescu, <span class="CharOverride-3">Trente poèmes</span>, Lausanne, 1999, <span class="CharOverride-3">Poeme alese – Poèmes choisis</span>, ed. bilingvă, îngr. Ion Acsan, pref. Edgar Papu, București, 1999 (în colaborare cu Alain Bosquet și Jean-Louis Courriol), <span class="CharOverride-3">Cinquante poèmes – Cincizeci de poeme</span>, ed. bilingvă, București, 2000; Guy de Pourtalès, <span class="CharOverride-3">Berlioz și Europa romantică</span>, București, 2001.</p>
			<p class="Heuristica___m_RPR"><span class="CharOverride-2">Repere bibliografice: </span>Nicolae Prelipceanu, <span class="CharOverride-3">O admirabilă carte de memorii</span>,<span class="CharOverride-3"> </span>RMB, 2001, 3299; Alex. Ștefănescu,<span class="CharOverride-3"> </span>[<span class="CharOverride-3">Annie Bentoiu</span>], RL, 2001, 2, 2007, 2, 2010, 1; Alexandru George, <span class="CharOverride-3">În timpul ce ni s-a dat</span>, LCF, 2001, 5; Monica Lovinescu, <span class="CharOverride-3">Timpul ce ni s-a luat</span>,<span class="CharOverride-3"> </span>RL, 2001, 19; Săndulescu, <span class="CharOverride-3">Memorialiști, 312–318</span>; Mihăilescu, <span class="CharOverride-3">Lit. rom. postceaușism</span>, I, <span class="CharOverride-3">203–204</span>; Tudorel Urian, <span class="CharOverride-3">Comunismul, așa cum a fost</span>, RL, 2007, 30; Matei Călinescu, <span class="CharOverride-3">Memoriile lui Annie Bentoiu – o pagină de jurnal</span>, APF, 2007, 10. &#9;<span class="Semnatura">C.Pp.</span></p>
			<p class="Heuristica-PRIMUL"><span class="titlu-12">BERARIU, Constantin</span> (21.III.1870, Ceahor–Cernăuţi – 12.XI.1929, Cernăuţi), poet, traducător. Fiu al preotului și publicistului Artemie Berariu-Ieremievici, <span class="CharOverride-2">B. </span>a absolvit Liceul German de Stat din Cernăuţi și a urmat cursurile Facultăţii de Drept din același oraș, obţinând licenţa în 1892. Debutează în 1891, cu articole literare și versuri, în „Gazeta Bucovinei”, unde va lucra ca ziarist până în 1896. Este, totodată, unul dintre întemeietorii și principalii colaboratori ai revistei „Încercări literare” (1892–1893). Între 1896 și 1898 își continuă studiile la Universitatea din Innsbruck, apoi își reia activitatea de gazetar în Cernăuţi, la „Patria” (până în 1900) și la „Deșteptarea”. Din 1905 devine funcţionar administrativ și redactor la „Foaia legilor și ordonanţelor ţării. Bucovina”. După 1919 este profesor la Facultatea de Drept din Cernăuţi, având și un rol decisiv în înfiinţarea și organizarea Teatrului Naţional, al cărui director a fost între 1922 și 1925. În ziarele la care a lucrat, precum și în „Vatra”, „Tribuna”, „Tribuna literară”, „Gazeta Transilvaniei”, „Sămănătorul”, „Junimea literară” ș.a., a publicat versuri, proză, articole culturale și politice, semnând și cu pseudonimele Amsis, A. Ricu, C.B. Ceahor, Corneliu Miclu, Flamen. </p>
			<p class="Heuristica-BASE"><span class="CharOverride-2">B.</span> a versificat, într-o manieră facilă, motive lirice comune sau aspecte întâmplătoare ale vieţii. O notă aparte face ultima sa poezie, <span class="CharOverride-3">Baccanal tracic</span>, în care izbutește să sugereze atmosfera tensionată a unei serbări ritualice printr-o descriere sincopată, în ritm primitiv, și printr-o cromatică stranie. Feeria în versuri <span class="CharOverride-3">Făt-Frumos în grădina Sfintei Vineri</span> (1903) a reţinut atenţia prin aerul de puritate și de gingășie al acestei compoziţii mai degrabă ludice, imaginată într-un decor edenic, animat de personificări alegorice din mitologia autohtonă. În poemul dramatic <span class="CharOverride-3">Cheleș-Împărat </span>(1923) elementele de basm au o pondere redusă și intervin numai indirect, prim-planul fiind ocupat de înfăţișarea unor sentimente și fapte „reale”. O altă „feerie”, <span class="CharOverride-3">Norocul</span>, are ca autor pe <span class="CharOverride-2">B.</span>, alături de Gr. de Pantasi. Împreună cu Temistocle Bocancea, a scris și libretul operetei <span class="CharOverride-3">Moș Ciocârlan</span>, pe muzica lui Tudor Flondor (1901). Puţin numeroasele sale texte în proză aparţin genului memorialistic, evocând cu predilecţie vremea și mediul copilăriei. <span class="CharOverride-3">Amintiri din timpul stagiului militar</span> sunt străbătute de sentimentul aproape euforic al noutăţii, de bucuria de a vedea și a trăi frumuseţile Italiei. Două teatre bucureștene au folosit tălmăcirile lui <span class="CharOverride-2">B.</span> după <span class="CharOverride-3">Clopotul scufundat</span> de Gerhart Hauptmann și după <span class="CharOverride-3">Oricine</span> de Hugo von Hofmannsthal. Ca activ om politic și specialist în drept, <span class="CharOverride-2">B.</span> este autorul unor lucrări precum <span class="CharOverride-3">Tricolorul românesc </span>(1901) și <span class="CharOverride-3">Noua Constituţie a României</span> (1922). </p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">Făt-Frumos în grădina Sfintei Vineri</span>,<span class="CharOverride-3"> </span>Suceava, 1903;<span class="CharOverride-3"> Cheleș-Împărat</span>, Cernăuţi, 1923. <span class="CharOverride-2">Traduceri:</span> Franz Grillparzer,<span class="CharOverride-3"> Ale mării și iubirii valuri</span>, Cernăuţi, 1904;<span class="CharOverride-3"> </span>Gerhart Hauptmann,<span class="CharOverride-3"> Clopotul scufundat</span>,<span class="CharOverride-3"> </span>Cernăuţi, 1930; Hugo von Hofmannsthal,<span class="CharOverride-3"> Oricine. Spectacolul morţii omului bogat</span>,<span class="CharOverride-3"> </span>Cernăuţi, 1930.<span class="CharOverride-3"> </span></p>
			<p class="Heuristica___m_RPR"><span class="CharOverride-2">Repere bibliografice: </span>Victor Morariu, <span class="CharOverride-3">„Făt-Frumos </span><span class="CharOverride-3">în grădina Sfintei Vineri”</span>, „Junimea literară”, 1904,<span class="CharOverride-3"> </span>1–6;<span class="CharOverride-3"> </span>Tiberiu Crudu,<span class="CharOverride-3"> „Cheleș-Împărat”</span>, „Revista Moldovei”, 1923,<span class="CharOverride-3"> </span>6–7;<span class="CharOverride-3"> </span>Perpessicius, <span class="CharOverride-3">Opere</span>,<span class="CharOverride-3"> </span>XII,<span class="CharOverride-3"> 542–543</span>;<span class="CharOverride-3"> </span>Victor Morariu, <span class="CharOverride-3">Constantin Berariu (1870–1929)</span>,<span class="CharOverride-3"> </span>FF, 1929,<span class="CharOverride-3"> </span>6;<span class="CharOverride-3"> </span>[<span class="CharOverride-3">Constantin Berariu</span>],<span class="CharOverride-3"> </span>„Junimea literară”, 1930,<span class="CharOverride-3"> </span>1–4 (grupaj special);<span class="CharOverride-3"> </span>Mircea Streinul, <span class="CharOverride-3">Constantin Berariu</span>, „Calendarul «Glasul Bucovinei»”, 1932;<span class="CharOverride-3"> </span>Iorga,<span class="CharOverride-3"> Ist. lit. cont.</span> (1934),<span class="CharOverride-3"> </span>II, <span class="CharOverride-3">21</span>,<span class="CharOverride-3"> 79–80</span>, <span class="CharOverride-3">108</span>, <span class="CharOverride-3">255. &#9;</span><span class="Semnatura">C.T.</span></p>
			<p class="Heuristica-PRIMUL"><span class="titlu-12">BERARIU-IEREMIEVICI, Artemie</span> (8.IX.1834, Satu Mare, j. Suceava – 15.IX.1922, Cernăuți), publicist. După școlile urmate la Suceava și Cernăuţi, <span class="CharOverride-2">B.-I.</span> studiază, din 1858, filologia clasică în cadrul Facultăţii de Filosofie din Viena. Poliglot, el cunoștea limbile clasice, câteva limbi romanice (franceza, italiana) și slave (sârba, ucraineana, rusa). După hirotonire (1862), se dedică activităţii de îndrumător al vieţii naţional-culturale din Bucovina. Paroh, din 1865, în comuna Ceahor, el a fost și profesor la Institutul Teologic din Cernăuţi. Mai târziu va fi cancelar mitropolitan și sinodal (1884–1895), protopop la Cernăuţi (1892) și, din 1895, arhipresbiter. Este redactor, între 1883 și 1895, al paginilor românești din publicaţia bilingvă „Candela”. A colaborat la „Albina” și la „Patria” din Pesta și, de asemenea, la o serie de publicaţii din Transilvania – „Gazeta de Transilvania”, „Telegraful român”, „Observatoriul”, „Deșteptarea” – și din Bucovina – „Foaia Soţietăţii pentru Literatura și Cultura Română în Bucovina”, „Steluţa”, „Revista politică”, „Gazeta Bucovinei”. În 1862 participă la fondarea Reuniunii Române de Leptură din Cernăuţi, care va deveni Societatea pentru Cultura și Literatura Română în Bucovina. Adept al cauzei românești și luptător pentru deșteptarea și formarea conștiinţei naţionale, publică în 1870, la Pesta, <span class="CharOverride-3">Recugetările politice ale unui muntean</span>. Preocupat de ridicarea morală și culturală a ţăranilor, <span class="CharOverride-2">B.-I.</span> scrie câteva istorioare morale, tipărite la Cernăuţi, în care deplânge tare sociale din lumea satelor, aducând exemple pentru îndreptarea unor vicii: <span class="CharOverride-3">Terminul Sfântului Nicolai</span> (1886), <span class="CharOverride-3">Norocul unui satulmărean</span> (1888) și <span class="CharOverride-3">Din cătănia mea</span> (1892). Fără un merit literar deosebit, lucrările sale păstrează tonul și graiul popular bucovinean. </p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">Recugetările politice ale unui muntean</span>,<span class="CharOverride-3"> </span>Pesta, 1870;<span class="CharOverride-3"> Terminul Sfântului Nicolai</span>, Cernăuţi, 1886;<span class="CharOverride-3"> Norocul unui satulmărean</span>,<span class="CharOverride-3"> </span>Cernăuţi, 1888; <span class="CharOverride-3">Din cătănia mea</span>, Cernăuţi, 1892. </p>
			<p class="Heuristica___m_RPR"><span class="CharOverride-2">Repere bibliografice: </span>C. Loghin, <span class="CharOverride-3">Istoria literaturii române din Bucovina</span>, Cernăuți, 1996, <span class="CharOverride-3">191–193</span>;<span class="CharOverride-3"> </span>Predescu, <span class="CharOverride-3">Encicl.</span>,<span class="CharOverride-3"> 96</span>; <span class="CharOverride-3">Dicţ. lit. 1900</span>, <span class="CharOverride-3">99</span>;<span class="CharOverride-3"> </span>Păcurariu,<span class="CharOverride-3"> Dicț. teolog</span>.,<span class="CharOverride-3"> 48</span>;<span class="CharOverride-3"> </span>Satco, <span class="CharOverride-3">Encicl. Bucovinei</span>,<span class="CharOverride-3"> </span>I,<span class="CharOverride-3"> 104–105. &#9;</span><span class="Semnatura">A.Sm.</span></p>
			<p class="Heuristica-PRIMUL"><span class="titlu-12">BERBECARU, Valentin</span> (24.II.1927, București – 27.I.1988, București), prozator. Este fiul Iuliei (n. Mihăilescu) și al lui Ion Berbecaru, funcţionar superior la Banca Naţională. Face gimnaziul și liceul (1938–1947) în București, urmează doi ani Facultatea de Știinţe Juridico–Administrative, frecventând ulterior diverse școli serale și de reciclare pentru activitatea de contabil și administrator. Funcţionează ca secretar la o școală a Ministerului Telecomunicaţiilor (1952–1953), apoi se angajează contabil la gospodăriile agricole de stat din Ceptura, Dumbrăveni și Rupea (1953–1959). Ulterior e administrator la Institutul Politehnic din București (1959–1962), șef de depozit la o întreprindere de geologie (1962–1965) și director de hotel la complexul turistic Capitol (1976–1977). Debutează la „Gazeta literară” în 1964, iar editorial cu romanul <span class="CharOverride-3">Banchetul</span>,<span class="CharOverride-3"> </span>apărut în 1967. A mai colaborat la „Viaţa românească”, „Luceafărul”, „Tribuna”, „Tomis” ș.a.</p>
			<p class="Heuristica-BASE"><span class="CharOverride-2">B.</span> își racordează tematic proza (romane, schiţe, povestiri) la norma ideologică oficială a României postbelice. Prospectarea vieţii studenţești<span class="CharOverride-3"> </span>(<span class="CharOverride-3">Banchetul</span>),<span class="CharOverride-3"> </span>construirea unui nou cartier pe ruinele ghetoului evreiesc<span class="CharOverride-3"> </span>(<span class="CharOverride-3">Provincia sufletelor</span>,<span class="CharOverride-3"> </span>1985),<span class="CharOverride-3"> </span>salvarea pământurilor gospodăriei agricole de stat de inundaţii sau pregătirea vilelor foștilor aristocraţi pentru a-i primi pe muncitorii sindicaliști veniţi la odihnă (<span class="CharOverride-3">Trinitate confidenţială</span>,<span class="CharOverride-3"> </span>1968) sunt câteva din subiectele sale. Precaritatea discursului artistic, modul neconvingător în care evoluează personajele, îngustimea orizontului lor spiritual și derizoriul acţiunilor dezvoltate contravin flagrant cerinţelor „estetice” după care era elaborat personajul „învingător”, „omul de tip nou”. Este aproape evident că scriitorul se folosește de subiecte și de personaje ca simple pretexte, pentru a produce un veritabil transfer de interes estetic asupra altor personaje, recrutate dintre perdanţii istoriei. Irina (<span class="CharOverride-3">Trinitate confidenţială</span>), doctorul Orghidan, Paul Tănăsescu, Sandy Stavropol (<span class="CharOverride-3">Șah etern</span>, 1971) sau Pierre Manicatide (<span class="CharOverride-3">Provincia sufletelor</span>), urmașii unor intelectuali marcanţi sau ai unor familii boierești sunt, de fapt, adevărații protagoniști ai lui <span class="CharOverride-2">B.</span> Aflaţi în crepusculul vieţii, după ce au pătimit privaţiuni și umilinţe de tot felul pentru vini imaginare, ei și-au iertat călăii și nu-și clamează strident și inutil frustrările, ci își trăiesc bonom sau înţelept boema în care s-au instalat cu secretă plăcere. O anume detașare a autorului, ca și ironia tandră cu care sunt consemnate zbaterile lor nu fac din acești inși pitorești personaje cu adevărat tragice, ci doar apariţii uneori desuete. În consecinţă, autorul nu-i găsește printre contemporanii săi pe adevăraţii eroi. Astfel, în <span class="CharOverride-3">Războiul lui Vasile Vodă Cannano</span> (1978), ca și în alte romane istorice, va imagina un trecut fabulos, în care talentul și rafinamentul său artistic (ce amintesc de <span class="CharOverride-3">Cartea Milionarului</span> a lui Ștefan Bănulescu sau de <span class="CharOverride-3">Calpuzanii</span> lui Silviu Angelescu) se pot exprima în voie, abstrăgându-se subtil comandamentelor extraliterare ale esteticii oficiale. Imaginând acţiuni inedite și figuri excepţionale (Vasile Vodă), autorul face ca și personajele negative să aibă o putere de seducţie fascinantă, precum acel Iani Deli, bufon la Curtea lui Vasile Vodă, desprins parcă din <span class="CharOverride-3">Capriciile</span> lui Goya. </p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">Banchetul</span>,<span class="CharOverride-3"> </span>București, 1967;<span class="CharOverride-3"> Trinitate confidenţială</span>,<span class="CharOverride-3"> </span>București, 1968;<span class="CharOverride-3"> Suplinitor</span>,<span class="CharOverride-3"> </span>București, 1971;<span class="CharOverride-3"> Șah etern</span>,<span class="CharOverride-3"> </span>București, 1971;<span class="CharOverride-3"> Războiul lui Vasile Vodă Cannano</span>,<span class="CharOverride-3"> </span>București, 1978;<span class="CharOverride-3"> Serdarul podinilor</span>, București, 1982;<span class="CharOverride-3"> Provincia sufletelor</span>, București, 1985;<span class="CharOverride-3"> Judele păstorilor</span>,<span class="CharOverride-3"> </span>București, 1986.<span class="CharOverride-3"> </span></p>
			<p class="Heuristica___m_RPR"><span class="CharOverride-2">Repere bibliografice: </span>Valeriu Cristea,<span class="CharOverride-3"> „Banchetul”</span>,<span class="CharOverride-3"> </span>GL, 1967,<span class="CharOverride-3"> </span>27;<span class="CharOverride-3"> </span>Magdalena Popescu,<span class="CharOverride-3"> „Trinitate confidenţială”</span>,<span class="CharOverride-3"> </span>GL, 1968,<span class="CharOverride-3"> </span>25;<span class="CharOverride-3"> </span>Alex. Ștefănescu,<span class="CharOverride-3"> „Suplinitor”</span>, LCF, 1971, 29;<span class="CharOverride-3"> </span>Aureliu Goci, <span class="CharOverride-3">„Șah etern”</span>,<span class="CharOverride-3"> </span>RL, 1972, 16;<span class="CharOverride-3"> </span>Virgil Ardeleanu,<span class="CharOverride-3"> „Șah etern”</span>,<span class="CharOverride-3"> </span>ST, 1972, 8; Barbu Cioculescu, <span class="CharOverride-3">„Războiul lui Vasile Vodă Cannano”</span>, RL, 1979, 12; <span class="CharOverride-3">Dicţ. scriit. rom.</span>, I,<span class="CharOverride-3"> 267–268</span>; Cioculescu, <span class="CharOverride-3">Lecturi</span>, II, <span class="CharOverride-3">334–348.</span> &#9;<span class="Semnatura">G.E.</span></p>
			<p class="Heuristica-PRIMUL"><span class="titlu-12">BERCEA, Livius Petru</span><span class="CharOverride-2"> </span>(7.IX.1946, Pojoga, j. Hunedoara), stilistician, critic literar, prozator. Este fiul Valeriei (n. Ticula), ţărancă, şi al lui Pavel Bercea, muncitor. După cursurile şcolii primare şi generale din localitatea natală, a urmat Liceul „Eftimie Murgu” din Timişoara, apoi Facultatea de Filologie a Universităţii timișorene, secţia română (1964–1969). După absolvire este profesor la Şcoala Generală din Moraviţa, judeţul Timiş, până în 1970, când devine cercetător, apoi cercetător principal la Filiala din Timişoara a Academiei, la Centrul de Ştiinţe Sociale al Universităţii din Timişoara (1975–1990), prin reorganizarea cercetării devenit Institutul de Cercetări Socio-Umane „Titu Maiorescu” al Academiei Ro&#173;mâne. În 2001 se transferă la Universitatea Europeană „Iosif Constantin Drăgan” din Lugoj, ca profesor şi cancelar al acesteia, până în 2012, când este pensionat. A mai predat sporadic la Universitatea Banatul din Timişoara. Şi-a susţinut doctoratul în 1981 la Universitatea timișoreană. A debutat în 1972 cu un articol de stilistică în revista „Limba română” şi editorial în volumul colectiv <span class="CharOverride-3">Limbaj poetic şi versificaţie în secolul al XIX-lea.</span> Primul volum individual este <span class="CharOverride-3">Lexicul poetic arghezian </span>(1988), la origine teză de doctorat. A mai colaborat la „Limbă şi literatură”, „Orizont”, „Banat”, „Caietul «Cercului de Studii»”, „Anuar de etnologie, artă, istorie, lingvistică”, „Reflex”, „Rostirea românească”, „Folclor literar”, „Scripturele române”, „Caligraf” ş.a. A fost distins cu Steaua României în grad de Cavaler (2002).</p>
			<p class="Heuristica-BASE">Cartea de debut a lui <span class="CharOverride-2">B.</span>, <span class="CharOverride-3">Lexicul poetic arghezian</span>, este o abordare din perspectiva stilisticii literare. Deşi analizează doar componentele nefigurate ale vocabularului arghezian, autorul face permanente referiri la funcţionalitatea cuvântului în textul poetic. Cercetarea vizează în adâncime diferite categorii ale lexicului: popular şi regional, religios, argotic, arhaismul, neologismul, sinonimia, omonimia, polisemia. Se adaugă la acestea un capitol referitor la stilistica numelor proprii, precum şi unul consacrat examinării opiniilor argheziene despre rolul cuvântului, existente în artele sale poetice. Concluzia e că în privinţa contribuţiei la creşterea limbii române, Arghezi se situează în marea familie a poeţilor interbelici ca un autor care se individualizează prin extensia vocabularului, prin inovaţiile sintactice şi la nivelul tropilor, fapt care ar îndreptăţi considerarea sa drept cel mai de seamă înnoitor al limbii artistice româneşti din acest secol. <span class="CharOverride-3">Limbajul poetic arghezian </span>(1997) este o amplificare a analizelor despre lexicul poetic din volumul anterior, <span class="CharOverride-2">B.</span> adăugând comentarii despre câteva figuri de stil esenţiale: epitetul, comparaţia şi cele două categorii de metafore – cea coalescentă sau explicită şi cea implicită sau implicată. Altă carte, <span class="CharOverride-3">Itinerare stilistice </span>(2003), reuneşte studii şi articole având drept obiect textul literar clasic, comentariul stilistic aplicându-se asupra unor scriitori – Tudor Arghezi, G. Bacovia, Ion Creangă, Mihail Sadoveanu – şi asupra unor tehnici privind nivelul figurat al limbajului artistic: cel metaforic şi cel al versificaţiei. Autorul urmăreşte elementele de abatere expresivă fără a neglija suportul lingvistic. <span class="CharOverride-2">B.</span> a practicat şi critica literară propriu-zisă. În <span class="CharOverride-3">Ieşirea din canon</span> (2007) oferă o seamă de interpretări privind dramaturgia contemporană – Valeriu Anania, Marin Sorescu, Paul Everac ş.a. –, unde urmărește modalităţile individuale de desprindere de formulele clasice (consacrate) ale teatrului. În <span class="CharOverride-3">Itinerar critic</span> (2007) sunt incluse studii şi articole dedicate unor aspecte ale operei lui Ion Creangă, Mihail Sadoveanu, G. Călinescu, precum şi portrete concentrate ale unor scriitori contemporani. <span class="CharOverride-3">Scriitori şi cărţi</span> (2008) este o culegere de articole publicate în „Orizont”, „Redeşteptarea”, „Reflex”, „Caligraf” ş.a., dispuse în câteva secţiuni: <span class="CharOverride-3">Portrete</span>,<span class="CharOverride-3"> </span>unde oferă o seamă de<span class="CharOverride-3"> </span>caracterizări de sinteză, trasee ale evoluţiei intelectuale ale unor scriitori, în special din vestul ţării, <span class="CharOverride-2">B. </span>fiind de mai mult timp un critic activ al literaturii contemporane de aici, <span class="CharOverride-3">Cărţi</span>, unde aşază o seamă de note şi cronici asupra cărţilor unor autori aflaţi pe trepte diferite ale afirmării, de la debut şi până la deplina notorietate, şi <span class="CharOverride-3">Repere culturale</span>, constituită dintr-o serie de consideraţii privind momente, evenimente sau opere de mare relevanţă culturală. <span class="CharOverride-2">B.</span> a încercat şi domeniul prozei cu povestirile din volumul <span class="CharOverride-3">Moara</span> (2010), care au un suport autobiografic mărturisit. Naratorul, intelectual în Timişoara, relatează, în cele şapte povestiri la persoana a treia, despre perioada de început a cooperativizării agriculturii din satul natal, Pojoga de pe Valea Mureşului, din judeţul Hunedoara, etapă caracterizată prin abuzuri greu de imaginat. <span class="CharOverride-2">B.</span> are de asemenea preocupări privind didactica limbii române, limbajul juridic românesc şi a oferit în 1987, pentru folosul elevilor din învăţământul mediu şi al publicului larg, o antologie, realizată în colaborare cu G.I. Tohăneanu, a artelor poetice argheziene; a mai publicat o ediţie din Anton Pann şi alta din Anton Holban.</p>
			<p class="Heuristica___mici"><span class="CharOverride-2">SCRIERI:</span> <span class="CharOverride-3">Lexicul poetic arghezian</span>, Timişoara, 1988; ed. (<span class="CharOverride-3">Limbajul poetic arghezian)</span>, Timişoara, 1997; <span class="CharOverride-3">Itinerare stilistice</span>, Lugoj, 2003; <span class="CharOverride-3">Ieşirea din canon. Literaturizare şi simbol mitic în teatrul românesc contemporan</span>, Timişoara, 2007; <span class="CharOverride-3">Itinerar critic</span>, Timişoara, 2007; <span class="CharOverride-3">Scriitori şi cărţi</span>, Lugoj, 2008; <span class="CharOverride-3">Moara</span>, Lugoj, 2010. </p>
			<p class="Heuristica___m_RPR"><span class="CharOverride-2">Repere bibliografice:</span> Şerban Cioculescu, <span class="CharOverride-3">Tudor Arghezi, „Arte poetice”</span>, RL, 1987, 30; Şerban Cioculescu, <span class="CharOverride-3">Alte pozi</span><span class="CharOverride-3">ţii estetice argheziene</span>, RL, 1987, 31; Mircea Mihăieş, <span class="CharOverride-3">Arghezi, reflexivul</span>, O., 1987, 29; Alexandru Ruja, <span class="CharOverride-3">Limbajul arghezian</span>, „Paralela 45”, 1998, 2578; Olimpia Berca, <span class="CharOverride-3">Provincia literară</span>, Timişoara, 2008, <span class="CharOverride-3">90–93</span>; Laurenţiu Nistorescu, <span class="CharOverride-3">În mâinile morarului anonim</span>, „Paralela 45”, 2010, 6283; Cristian Ghinea, <span class="CharOverride-3">Pasajul discret</span>, Timişoara, 2011, <span class="CharOverride-3">69–72</span>. &#9;<span class="Semnatura">D.V.</span></p>
			<p class="Heuristica-PRIMUL"><span class="titlu-12">BERCEANU, Patrel</span> (19.IV.1951, Băileşti, j. Dolj – 2.V.2006, Craiova), poet, critic dramatic. Este fiul Mariei Berceanu (n. Becea) şi al lui Nicolae Berceanu, muncitori; prenumele la naştere: Petre. <span class="CharOverride-2">B.</span> urmează, după absolvirea Liceului Teoretic din Băileşti (1971), cursurile Şcolii Tehnice de Telecomunicaţii din Bucureşti (1971–1974), apoi se înscrie la Institutul de Artă Teatrală şi Cinematografică „I.L. Caragiale”, secţia teatrologie–filmologie. În anii studenţiei frecventează cenaclul Amfiteatru şi scrie cronică de teatru în revista „Viaţa studenţească”. După absolvirea Institutului (1980) funcţionează ca profesor la Şcoala Populară de Artă din Craiova, regizor la Casa de Cultură a Studenţilor (1984–1986) şi şef al secţiei de presă la Centrul Universitar din acelaşi oraş. Din 1988 devine secretar literar la Teatrul Naţional din Craiova, iar din 1997 este şi director al Teatrului pentru Copii şi Tineret Colibri din Craiova. Din 1998 este profesor asociat la Departamentul de teatru al Universităţii din Craiova. A efectuat în 1995 un stagiu de cercetare la Centrul Naţional de Teatru din Caen (Franţa). Debutează cu versuri în 1969 la „Preludiu”, supliment al „Scânteii tineretului”. Mai colaborează la „România literară”, „Luceafărul”, „Amfiteatru”, „Viaţa studenţească” (unde este redactor în perioada 1986–1987), „Ramuri”, „Familia”, „Vatra”, „Argeş”, „Tomis”, „Contrapunct”, „Teatrul”, „Mozaicul”, „Belvedere” (Franţa) şi „Wiener Festwochen” (Austria). A primit Premiul Filialei Craiova a Uniunii Scriitorilor pentru cartea de poeme <span class="CharOverride-3">Lacrimi civile</span> (1991) şi Premiul Asociaţiei Internaţionale a Criticilor de Teatru (2001).</p>
			<p class="Heuristica-BASE">Volumul de debut al lui <span class="CharOverride-2">B.</span>, <span class="CharOverride-3">Sentimentul baricadei</span> (1976), cultivă un lirism discursiv, direct, lipsit de ostentaţie sau artificiozitate. Poezia se naşte din observarea şi trăirea realităţii cotidiene, filtrată însă printr-o sensibilitate acută, capabilă să discearnă prezenţa discretă a sacrului înapoia gesturilor şi imaginilor celor mai banale: „Bătrâna hrănind porumbii oraşului/ dintr-un coşuleţ de răchită/ în urma ei o răcoare subţire de psalm”. Poetul stă de vorbă cu pietrele şi păsările, „întinde capcane pentru rouă” în „pădurea de salcâmi a vieţii” sau admiră strălucirea fascinantă a boabelor de rouă pe o cutie de tinichea abandonată în soare, într-o lume aflată sub semnul miracolului existenţei. <span class="CharOverride-3">Poeme în mărime naturală</span> (1983), produs al unei sensibilităţi artistice mai mature, adaugă poeziei faptului cotidian o perspectivă ironic-demitizantă, în care povestea lui Hamlet devine una poliţistă, iar episodul stafiei tatălui este în întregime inventat. Artiştii epocilor trecute nu sunt mai talentaţi decât cei actuali – spune <span class="CharOverride-2">B.</span>, „reluând” cearta dintre antici şi moderni –, ci şi-au dobândit notorietatea datorită simplului fapt al trecerii timpului. <span class="CharOverride-3">Întâmplarea cea mare </span>(1984) aduce, odată cu un plus de metaforizare a discursului liric, un sentiment de oboseală existenţială; versurile sunt pătrunse de o melancolie discretă, trecerea anilor învăluind totul în ceaţa amintirilor: „încă o zi încă o rază prin vidul de sticlă/ până la tâmplă/ ostenită lumină ce-mi spui/ ia-ţi viaţa în spate şi umblă/ calc peste prag încă o dată/ ce contează încotro/ cât încă se-ntâmplă”. Cronicile şi eseurile teatrale ale lui <span class="CharOverride-2">B.</span> (ultimele, adunate postum în volumul <span class="CharOverride-3">Teatrul în dialog cu Veacul</span>, 2006) sunt meditaţii avizate pe marginea artei spectacolului dramatic, cu tot ceea ce acesta implică: actori, scriitori, regizori, scenografi şi, nu în ultimul rând, publicul – cel care, „tăcut, anonim, în întuneric [...] emană putere”. Limpezi şi dezinvolte, eseurile examinează relaţia de filiaţie directă dintre Eugen Ionescu şi I.L. Caragiale, locul şi limitele funcţiei regizorale – avându-l drept termen de referinţă pe englezul Peter Brook – sau originalitatea lirismului tragic în teatrul lui Marin Sorescu, născut din îngemănarea de „stări sufleteşti perechi: viaţa şi moartea, voia bună şi disperarea, plânsul şi râsul”.</p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">Sentimentul baricadei</span>, Craiova, 1976; <span class="CharOverride-3">Poeme în mărime naturală</span>, Craiova, 1983; <span class="CharOverride-3">Întâmplarea cea mare</span>, Bucureşti, 1984; <span class="CharOverride-3">Lacrimi civile</span>, Craiova, 1991; <span class="CharOverride-3">Noi povestiri după piesele lui Shakespeare</span> (în colaborare cu Doina Pologea), Craiova, 1992; <span class="CharOverride-3">Monografia unui spectacol de excepţie: „Titus Andronicus” de Silviu Purcărete</span>, Craiova, 1997; <span class="CharOverride-3">Ubu Rex cu scene din Macbeth</span>, Craiova, 2000; <span class="CharOverride-3">Planetă de poet</span>, Craiova, 2003; <span class="CharOverride-3">Teatrul în dialog cu Veacul</span>, pref. Natalia Stancu, Craiova, 2006.</p>
			<p class="Heuristica___m_RPR"><span class="CharOverride-2">Repere bibliografice: </span>Mihai Dinu Gheorghiu, <span class="CharOverride-3">Poezia naturii şi natura poeziei</span>, CL, 1977, 5; Nicolae Ciobanu, <span class="CharOverride-3">Discurs ceremonios-patetic</span>, LCF, 1977, 27; Ulici, <span class="CharOverride-3">Prima verba</span>, II, <span class="CharOverride-3">43–44</span>; Firan, <span class="CharOverride-3">Profiluri</span>, I, <span class="CharOverride-3">102–104</span>; Popa, <span class="CharOverride-3">Clasici</span>, <span class="CharOverride-3">115–119</span>; Coşovei, <span class="CharOverride-3">Pornind</span>, <span class="CharOverride-3">239–242</span>; Constantin M. Popa, <span class="CharOverride-3">Lacrimi incomode</span>, R, 1991, 10–11; Opriş, <span class="CharOverride-3">500 debuturi</span>, <span class="CharOverride-3">210–211</span>; Al. Cistelecan, <span class="CharOverride-3">Tranşanţa confesivă</span>, LCF, 1995, 8; Valentin Taşcu, <span class="CharOverride-3">Planeta poetului</span>, LCF, 2004, 13; Nicolae Coande, <span class="CharOverride-3">Patrel Berceanu pe scenă şi în afara ei</span>, CLT, 2007, 11. &#9;<span class="Semnatura">L.H.</span></p>
			<p class="Heuristica-PRIMUL"><span class="titlu-12">BERCIU, Ştefan</span> (13.VII.1928, Bucureşti – 13.I.2000, Bucureşti), prozator, dramaturg. Este fiul Alexandrinei Berciu și al lui Katz Bercu-Lupu. Absolvent al liceului comercial „Kreţulescu” din Bucureşti, în 1951 îşi ia licenţa la Facultatea de Finanţe şi Credit a Academiei de Ştiinţe Economice. Timp de două decenii (1947–1967) a activat în Miliţia Judiciară. </p>
			<p class="Heuristica-BASE">În proză <span class="CharOverride-2">B.</span> debutează cu o culegere de nuvele, <span class="CharOverride-3">Cutia cu scrisori</span> (1969). Genul în care se va specializa este acela al romanului poliţist, lucrat cu meşteşug, dar fără un simţ deosebit al verosimilului – <span class="CharOverride-3">Jos masca, domnule Dib </span>(1971), <span class="CharOverride-3">Insula spionilor</span> (1972), <span class="CharOverride-3">Întâlnire în Valea Morţii</span> (1974), <span class="CharOverride-3">Preţul tăcerii</span> (1974), <span class="CharOverride-3">Pichetul în alarmă</span> (1976), <span class="CharOverride-3">Invidia</span> (1979), <span class="CharOverride-3">Martor ocular</span> (1982) ş.a. Scriitorul, care nu uită de micii cititori (<span class="CharOverride-3">Armata de pitici</span>,<span class="CharOverride-3"> </span>1974), abordează, adresându-se vârstei pioniereşti, literatura ştiinţifico-fantastică în <span class="CharOverride-3">Fantastica aventură 2101</span> (1975) sau se inspiră din lumea sportului în <span class="CharOverride-3">Ultima repriză</span> (1989). În afara unor scenarii radiofonice, confecţionează şi scenarii pentru televiziune, <span class="CharOverride-3">Prescripţia</span> (1969) fiind primul serial poliţist românesc. În conflictul permanent dintre „oameni” şi „neoameni”, între apărătorii legii şi răufăcători, din dramaturgia lui <span class="CharOverride-2">B.</span>, nu prea e loc pentru variaţii de scriitură, chiar dacă autorul încearcă pe alocuri să încurce iţele, ca în <span class="CharOverride-3">Cine a ucis?</span>,<span class="CharOverride-3"> Oameni şi umbre</span>,<span class="CharOverride-3"> Acuzarea apără</span>,<span class="CharOverride-3"> Hipnoza sau Contraspionaj</span>, <span class="CharOverride-3">Insula spionilor</span>, <span class="CharOverride-3">Şantaj</span>,<span class="CharOverride-3"> Regele pungaşilor</span>,<span class="CharOverride-3"> Cercul morţii</span>, <span class="CharOverride-3">Pisica sălbatică</span>, <span class="CharOverride-3">Halucinaţia</span> şi alte câteva, toate puse în scenă la diferite teatre din ţară. Potrivit „mitologiei” caricaturale a epocii, tenebroşii infractori sunt trădători de ţară, agenţi ai spionajului străin, şantajişti, sabotori atentând la avutul obştesc. Urmăritorii, în schimb, lucrătorii Securităţii în speţă, sunt blagosloviţi cu sumedenie de calităţi, între care nu lipsesc umorul şi spiritul de omenie. Perindarea martorilor şi a suspecţilor oferă prilejul unor schiţe de portret, într-o creionare cam de serie. Ca să-şi „umanizeze” fauna de păcătoşi, <span class="CharOverride-2">B.</span> recurge la un alt clişeu, ca de melodramă, unii dintre cei căzuţi în greşeală (hoţul, prostituata) dezvăluind un fond cinstit, care, adică, îi situează în categoria celor recuperabili. Este un cusur frecvent al acestei literaturi căderea în artificiozitate, în tonuri false, în neplauzibil. Un tendenţionism incorigibil viciază natura relaţiilor şi, consecutiv, forma lor de manifestare. Lipsite de haz sunt comediile, în registru satiric, burlesc sau parodic: <span class="CharOverride-3">Barul aventurilor</span>,<span class="CharOverride-3"> „Ce-ave</span><span class="CharOverride-3">ţi cu Bibicu?”</span>,<span class="CharOverride-3"> Magie neagră</span>. Cât priveşte compunerile pentru teatrul de amatori, ele sunt simpliste, şablonarde, profesând o „aforistică” sforăitoare, prin care îşi face loc, la fel ca în scrierile în proză, o strategie a îndoctrinării. </p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">Moartea unui singuratic</span>, Bucureşti, 1967; <span class="CharOverride-3">Naufragiaţii</span>, Bucureşti, 1967; <span class="CharOverride-3">Cutia cu scrisori</span>, Bucureşti, 1969; <span class="CharOverride-3">Răpirea</span>, Bucureşti, 1969; <span class="CharOverride-3">Teatru poliţist</span>, Bucureşti, 1969; <span class="CharOverride-3">Jos masca, domnule Dib</span>, Bucureşti, 1971; <span class="CharOverride-3">Pâinea şi sarea</span>, Bucureşti, 1971; <span class="CharOverride-3">Voalul negru</span>, Bucureşti, 1971; <span class="CharOverride-3">Insula spionilor</span>, Bucureşti, 1972; <span class="CharOverride-3">Furtul</span>, Bucureşti, 1973; <span class="CharOverride-3">Armata de pitici</span>, Bucureşti, 1974; <span class="CharOverride-3">Întâlnire în Valea Morţii</span>, Bucureşti, 1974; <span class="CharOverride-3">Preţul tăcerii</span>, Bucureşti, 1974; <span class="CharOverride-3">Fantastica aventură 2101</span>, Bucureşti, 1975; <span class="CharOverride-3">Pichetul în alarmă</span>, Bucureşti, 1976; <span class="CharOverride-3">Colivia de aur</span>, Bucureşti, 1977; <span class="CharOverride-3">Răfuiala</span>, Bucureşti, 1977; <span class="CharOverride-3">Pseudonimul</span>, Bucureşti, 1978; <span class="CharOverride-3">...Restul se aranjează</span>, Bucureşti, 1978; <span class="CharOverride-3">Invidia</span>, Bucureşti, 1979; <span class="CharOverride-3">Obsesia</span>, Bucureşti, 1979; <span class="CharOverride-3">Trădătorul</span>, Bucureşti, 1979; <span class="CharOverride-3">Martor ocular</span>, Bucureşti, 1982; <span class="CharOverride-3">Pe cont propriu</span>, Bucureşti, 1982; <span class="CharOverride-3">„Ce-ave</span><span class="CharOverride-3">ţi cu Bibicu?”</span>, Bucureşti, 1984; <span class="CharOverride-3">Fără martori</span>, Bucureşti, 1984; <span class="CharOverride-3">În cercul alb</span>, Bucureşti, 1984; <span class="CharOverride-3">Substituire de persoană</span>, Bucureşti, 1984; <span class="CharOverride-3">Ultima repriză</span>, Bucureşti, 1989; <span class="CharOverride-3">Contrabandă cu martor</span>, Bucureşti, 1990; <span class="CharOverride-3">Purgatoriul</span>, Bucureşti, 1991; <span class="CharOverride-3">Traficanţi de carne vie</span>, Bucureşti, 1992; <span class="CharOverride-3">Bordel</span>, Bucureşti, 1996; <span class="CharOverride-3">Capcană pentru dublură</span>, Bucureşti, 1998; <span class="CharOverride-3">Triplu salt mortal</span>, Bucureşti, 1998;<span class="CharOverride-3"> Hipnoza</span>, pref. Valeriu Râpeanu, Bucureşti, 2001.</p>
			<p class="Heuristica___m_RPR"><span class="CharOverride-2">Repere bibliografice:</span> Valentin Silvestru,<span class="CharOverride-3"> Piesa-proces</span>,<span class="CharOverride-3"> </span>CNT, 1963, 23;<span class="CharOverride-3"> </span>Constantin Cubleşan, <span class="CharOverride-3">Teatru poliţist?</span>, TR, 1970, 5; Dinu Săraru,<span class="CharOverride-3"> Al treilea gong</span>, pref. Eugen Barbu, postfaţă Aurel Baranga, Bucureşti, 1973,<span class="CharOverride-3"> 150–154</span>;<span class="CharOverride-3"> </span>Adriana Popescu,<span class="CharOverride-3"> Dramaturgia română contemporană de la A la Z</span>,<span class="CharOverride-3"> </span>TTR, 1984, 5, 6; Mirodan, <span class="CharOverride-3">Dicţionar</span>, I, <span class="CharOverride-3">149–150</span>; <span class="CharOverride-3">Ştefan Berciu</span>, DRI, I, <span class="CharOverride-3">201–206</span>; Florin Faifer, <span class="CharOverride-3">Ştefan Berciu, dramaturg</span>, CRC, 1999, 12; Nicolae Rotaru, <span class="CharOverride-3">Nea Fane</span>, „Amurg sentimental”, 2000, 7. &#9;<span class="Semnatura">F.F.</span></p>
			<p class="Heuristica-PRIMUL"><span class="titlu-12">BERDAN, Lucia</span> (30.VII.1942, Iaşi – 11.XII.2003, Iaşi), etnolog, istoric literar. Este fiica Mariei Hopu (n. Bălţătescu), profesoară de lucru manual, şi a lui Ioan V. Hopu, contabil. După absolvirea Facultăţii de Filologie a Universităţii „Al. I. Cuza” din Iaşi (1965), devine cercetător ştiinţific la Centrul de Lingvistică și Istorie Literară (din 1990 Institutul de Filologie Română „A. Philippide”) din Iaşi. Îşi ia doctoratul în etnologie la Universitatea din Cluj-Napoca (1987) cu teza <span class="CharOverride-3">Cântecul popular eroic din spaţiul folcloric moldovenesc în contextul cântecului epic românesc. </span>A contribuit, printr-o îndelungată şi laborioasă investigaţie de teren, la alcătuirea Arhivei de Folclor a Moldovei şi Bucovinei.<span class="CharOverride-3"> </span>Este laureată a Premiului „Timotei Cipariu” al Academiei Române pe anul 1979 pentru participarea, cu un mare număr de articole, la <span class="CharOverride-3">Dicţionarul literaturii române de la origini până la 1900</span>. </p>
			<p class="Heuristica-BASE">Convinsă că cercetarea de teren este singura cale care poate conduce la clarificări ştiinţifice în problematica pe care şi-a propus s-o dezbată, în <span class="CharOverride-3">Balade din Moldova</span> (1986) <span class="CharOverride-2">B.</span> a procedat iniţial la studierea nemijlocită a eposului eroic contemporan în spaţiul Moldovei, examen care i-a permis deopotrivă să obţină o imagine de ansamblu a fenomenului şi să raporteze cântecul de aici la întregul repertoriu românesc. Chiar și în acest spaţiu cercetătoarea distinge particularităţi ale unor zone ca Suceava, Vrancea, Galaţi, Bacău, Neamţ, Vaslui. Demersul este minuţios, astfel că tipurile şi subtipurile ştiute din catalogul epicii populare versificate apar acum în funcţie de modul reprezentării lor în Moldova. Un util examen, cu numeroase observaţii personale, conţine capitolul închinat morfologiei baladei, iar capitolul de etnomuzicologie, semnat de Viorel Bârleanu şi Florin Bucescu, dă o notă de modernitate cercetării. Aceleaşi calităţi le are şi lucrarea <span class="CharOverride-3">Descântece din Moldova</span> (1982, în colaborare cu Lucia Cireş). <span class="CharOverride-2">B.</span> s-a arătat interesată de riturile de trecere în dublă ipostază: ca traducătoare, în 1996, a lucrării lui Arnold van Gennep <span class="CharOverride-3">Les Rites de passage</span> şi ca autoare a studiului <span class="CharOverride-3">Feţele destinului</span> (1999), unde, într-un demers structuralist, examinează cele trei mari rituri familiale (naşterea, nunta, moartea) în corelaţia ce există între ele, în aspectele lor comune relevante, în ceea ce au general şi simbolic, în ceea ce le deosebeşte (bradul, spre exemplu, dobândeşte tratare diferită la nuntă și la moarte), interesul mergând spre structurile mitice ale obiceiurilor din spaţiul românesc. Apariţia, în 2000, a traducerii în limba română a lucrării (din 1920) <span class="CharOverride-3">Totemismul</span> de Arnold van Gennep, pe care <span class="CharOverride-2">B.</span> a și prefaţat-o, a impulsionat-o pe cercetătoare să scrie un studiu despre fenomenul autohton – <span class="CharOverride-3">Totemism românesc</span> (2001), axat, cum indică subtitlul, pe investigarea unor „structuri mitice arhetipale în obiceiuri, ceremonialuri, credinţe, basme”. Un capitol de recapitulări, care lipseşte din cartea sa, ar fi arătat că subiectul a fost prezent în literatura românească de specialitate, cartea lui Nicolae Petrescu, <span class="CharOverride-3">Primitivii</span> (1944), fiind doar un exemplu în această privinţă. <span class="CharOverride-3">Totemism românesc</span> este, în cea mai mare parte, o exegeză a unor ritualuri, rituri, obiceiuri şi sărbători populare, totemul dobândind în concepţia autoarei o accepţiune etnologică. Titlul cărţii trebuie înţeles în accepţiunea lui metaforică, studiul fiind de fapt închinat strămoşilor şi cultului lor, definindu-se astfel ca unul de istoria culturii.</p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">Dicţionarul literaturii române de la origini până la 1900 </span>(în colaborare), Bucureşti, 1979;<span class="CharOverride-3"> Descântece din Moldova </span>(în colaborare cu Lucia Cireş), introd. Lucia Cireş, Iaşi, 1982; <span class="CharOverride-3">Balade din Moldova</span>,<span class="CharOverride-3"> </span>cu un capitol de etnomuzicologie de Viorel Bârleanu şi Florin Bucescu, Iaşi, 1986; <span class="CharOverride-3">Feţele destinului. Incursiune în etnologia românească a riturilor de trecere, </span>Iaşi, 1999; <span class="CharOverride-3">Totemism românesc. Structuri mitice arhetipale în obiceiuri, ceremonialuri, credinţe, basme</span>, Iaşi, 2001; <span class="CharOverride-3">Mitologia cuvintelor</span>, Iaşi, 2003; <span class="CharOverride-3">Cântecul popular epic eroic din Moldova</span>, Iaşi, 2003.<span class="CharOverride-3"> </span><span class="CharOverride-2">Traduceri:</span> Arnold van Gennep,<span class="CharOverride-3"> Riturile de trecere</span>, introd. Nicolae Constantinescu, postfaţa trad., Iaşi, 1996 (în colaborare cu Nora Vasilescu), <span class="CharOverride-3">Formarea legendelor</span>,<span class="CharOverride-3"> </span>introd. Petru Ursache, postfaţa trad., Iaşi, 1997 (în colaborare cu Crina Ioana Berdan), <span class="CharOverride-3">Totemismul</span>, pref. trad., Iaşi, 2000. </p>
			<p class="Heuristica___m_RPR"><span class="CharOverride-2">Repere bibliografice:</span> <span class="CharOverride-3">Dicţionarele literare şi locul lor în cadrul culturii româneşti contemporane</span>, ALIL, t. XXVII, 1979–1980; Radu Răutu, <span class="CharOverride-3">„Descântece din Moldova”</span>, REF, 1983, 1; Cornea, <span class="CharOverride-3">Semnele</span>,<span class="CharOverride-3"> 23–28</span>,<span class="CharOverride-3"> 267</span>, <span class="CharOverride-3">310–311</span>; Petru Ursache,<span class="CharOverride-3"> </span>[<span class="CharOverride-3">Lucia Berdan</span>],<span class="CharOverride-3"> </span>CL, 1999, 9, 2002, 2; Otilia Hedeşan, <span class="CharOverride-3">Totemism românesc?</span>, O, 2002, 7; Nicu Gavriluță, <span class="CharOverride-3">Fulgerătoarea dispariție a Luciei Berdan</span>, „Anuarul Muzeului Etnografic al Moldovei”, 2003; Datcu, <span class="CharOverride-3">Dicţ. etnolog.</span>,<span class="CharOverride-3"> 99–100</span>;<span class="CharOverride-3"> </span>Iordan Datcu, <span class="CharOverride-3">Cartea de etnologie</span>,<span class="CharOverride-3"> </span>Craiova, 2008, <span class="CharOverride-3">39–40.</span> &#9;<span class="Semnatura">I.D</span><span class="CharOverride-3">. </span></p>
			<p class="Heuristica-PRIMUL"><span class="titlu-12">BERG, Lotte </span>(5.XII.1907, Cernăuţi – 12.IX.1981, Bucureşti), traducătoare. Provenind din familia de proprietari Bacinski (la naştere, numele ei era Lucia Bacinski), trăieşte primele decenii ale vieţii în mediul aristocratic bucovinean, fapt trecut consecvent sub tăcere, din precauţie. Stabilită la Bucureşti în 1944, devine o susţinătoare angajată a noului regim. În anii ’50 şi ’60 publică poezii cu caracter mobilizator, de propagandă realist-socialistă, versurile având, deseori, după propria ei mărturisire de mai târziu (1978), un pronunţat caracter gazetăresc. Vremelnic, e corector la revista „Kultureller Wegweiser”, practicând şi diferite alte profesii. Însă activitatea cea mai intensă o desfăşoară pe tărâmul literar, ca autoare <span class="CharOverride-2">(</span>în germană, de versuri, povestiri, numeroase cărţi pentru copii) şi ca traducătoare. Colaborează ani de-a rândul cu poeta Else Kornis, atât în domeniul traducerilor, cât şi al scrierilor originale destinate cititorului tânăr. Unele traduceri le semnează împreună cu Rudolf Lichtendorf. </p>
			<p class="Heuristica-BASE">Atrasă de fabulaţia basmului popular şi a celui cult de inspiraţie folclorică, <span class="CharOverride-2">B.</span> realizează o serie de traduceri, preocupându-se vreme mai îndelungată de transpunerea în germană a textelor lui Petre Ispirescu. Un filon poetic explorat cu perseverenţă este fabula românească, nu numai clasică (Grigore Alexandrescu, Anton Pann şi Alecu Donici), dar şi mai nouă (G. Topîrceanu, Tudor Arghezi, Marcel Breslaşu ş.a.). Îşi foloseşte toate resursele poetice pentru a-şi atinge ţelul propus, împreună cu Rudolf Lichtendorf: obţinerea unor versiuni cât mai apropiate de original din opera poetică a lui George Coşbuc şi din naraţiunile lui Emil Gârleanu. De asemenea, tălmăceşte din poeziile lui St. O. Iosif, romanul <span class="CharOverride-3">Bal mascat</span> de Ionel Teodoreanu ş.a. O realizare este transpunerea unui poem dificil precum <span class="CharOverride-3">După melci</span> de Ion Barbu, publicat în Germania. Disponibilitatea de a găsi echivalarea în limba germană a unor poezii cu timbru variat, provenind de la autori deosebiţi ca viziune şi limbaj, poate fi confirmată de preluarea lor în periodice sau de prezenţa în antologii. Din lirica mai nouă transpune, împreună cu Else Kornis, poeme de Nina Cassian şi Nicolae Labiş. </p>
			<p class="Heuristica___mici"><span class="CharOverride-2">Traduceri:</span> Grigore Alexandrescu, <span class="CharOverride-3">Fabeln</span>,<span class="CharOverride-3"> </span>Bucureşti, 1957; George Coşbuc, <span class="CharOverride-3">Ausgewählte Gedichte</span>, Bucureşti, 1962 (în colaborare cu Rudolf Lichtendorf), <span class="CharOverride-3">Balladen und Idyllen</span>,<span class="CharOverride-3"> </span>Bucureşti, 1963 (în colaborare cu Rudolf Lichtendorf), <span class="CharOverride-3">Gedichte</span>,<span class="CharOverride-3"> </span>Bucureşti, 1968 (în colaborare cu Rudolf Lichtendorf); Nina Cassian, <span class="CharOverride-3">Die täglichen Feste</span>, Bucureşti, 1963 (în colaborare cu Else Kornis); Victor Eftimiu, <span class="CharOverride-3">Der Waldsproß</span>, Bucureşti, 1963; Nicolae Labiş, <span class="CharOverride-3">Erste Liebe</span>, Bucureşti, 1963 (în colaborare cu Else Kornis), <span class="CharOverride-3">Gedichte</span>, Bucureşti, 1969; <span class="CharOverride-3">Possenpitz und Murrenmatz</span>, Bucureşti, 1963; Otilia Cazimir, <span class="CharOverride-3">Winter im Dorf</span>, Bucureşti, 1964; St. O. Iosif, <span class="CharOverride-3">Bekenntnisse. Gedichte</span>,<span class="CharOverride-3"> </span>Bucureşti, 1965; Petre Ispirescu, <span class="CharOverride-3">Ileana Sânziana</span>, Bucureşti, 1970, <span class="CharOverride-3">Märchen</span>, Bucureşti,<span class="CharOverride-3"> </span>1972<span class="CharOverride-3">, Kaiser Aleodor</span>, Bucureşti, 1975, <span class="CharOverride-3">Märchen</span>, Berlin, 1975, <span class="CharOverride-3">Der Zauberkater</span>, Bucureşti, 1982; Emil Gârleanu, <span class="CharOverride-3">Das Pferd. Der Hasenfuß. Die Kämpfer. Die Rehgeiß. Flatterhaft. In meinem Hof. Pock! Pock!. Wenn der Herr nicht zu Hause ist</span>, Bucureşti, 1971 (în colaborare cu Rudolf Lichtendorf); Ioan Slavici, <span class="CharOverride-3">Der gescheite Păcală</span>, Bucureşti, 1973; Ionel Teodoreanu, <span class="CharOverride-3">Maskenball</span>, Bucureşti, 1977, <span class="CharOverride-3">Der Spiegel</span>, Bucureşti, 1979. </p>
			<p class="Heuristica___m_RPR"><span class="CharOverride-2">Repere bibliografice:</span> <span class="CharOverride-3">Die rumäniendeutsche Gegen&#173;wart&#173;slyrik: Versuch einer Bestandsaufnahme und Interpretation</span>, VK, 1973, 12; Anna Bretz, <span class="CharOverride-3">Die Kunst der Nachdichtung. Gespräch mit Lotte Berg</span>, VK, 1977, 3; <span class="CharOverride-3">Für den Tag, für die Zeit. Besuch bei Lotte Berg in Bukarest</span>,<span class="CharOverride-3"> </span>KR, 1978, 12 mai; Edith Vasilescu, <span class="CharOverride-3">Übersetzen macht Spaß. Gespräch mit Lotte Berg</span>, VK, 1979, 7; Hedi Hauser, <span class="CharOverride-3">Lotte Berg zum Gedenken</span>, NL, 1981, 10; A. G. [Anneli Ute Gabanyi], <span class="CharOverride-3">Rumänische Literatur in deutscher Übersetzung. 1945–1981</span>, în <span class="CharOverride-3">Rumänisch–deutsche Interferenzen</span>, îngr. Klaus Heitmann, Heidelberg, 1986, <span class="CharOverride-3">274–306</span>. &#9;<span class="Semnatura">J.W.</span></p>
			<div class="_idGenObjectLayout-1">
				<div id="_idContainer018">
					<div id="_idContainer016" class="Basic-Text-Frame">
						<p class="Titlu-Nume-H">BERLOGEA, Ileana </p>
						<p class="Titlu-mic-DATE">(16.VIII.1931, Jidvei, j. Alba – 16.X.2002, București), teatrolog. </p>
					</div>
					<div id="_idContainer017" class="Basic-Graphics-Frame _idGenObjectStyleOverride-1">
						<img class="_idGenObjectAttribute-1" src="06B_766-833_Beligan-BiblioAcad-web-resources/image/BERLOGEA_ELEsNA.jpg" alt="" />
					</div>
				</div>
			</div>
			<p class="Heuristica-PRIMUL">Este fiica Irinei (n. Kerekeș) și a lui Ilie Bărbulescu, învățător. Absolvă, la Cluj, Liceul nr. 2 (1949); va urma, tot acolo, un an Facultatea de Drept, apoi, la București, Facultatea de Actorie a Institutului de Artă Teatrală și Cinematografică (1950–1954), terminând la clasa Irinei Răchițeanu. Își susține doctoratul în 1964, la Institutul „A.V. Lunacearski” din Moscova, cu teza <span class="CharOverride-3">Dramaturgia rusă pe scenele românești până la 1944. </span>Își începe cariera universitară la facultatea absolvită, ca asistentă (1954) la Catedra de istoria teatrului universal, ajungând profesor (1968), decan (1970–1989), rector după 1990. Specializările și călătoriile de documentare din Italia și SUA vor fi completate de cursuri susținute la mai multe universități din aceste țări. Va colabora asiduu la numeroase publicații din țară („Roumanie d’aujordhui”, unde o vreme e și redactor, „Teatrul”, „Contemporanul”, „Secolul 20”, „Lucea&#173;fărul”, „Steaua”, „Studii și cercetări de istoria artei”, „Revue roumaine d’histoire de l’art”, „România literară”, „Scena și ecranul”, „Caiete critice” ș.a.) și din străinătate („Maske und Kothurn”, „Shakespeare Quarterly”, „Obliques”, „Teatro”, „Balkan Studies”), precum și la radio și televiziune, va prezenta permanent piesele românești la Theatre Companies of the World. A fost distinsă cu Premiul ATM (1981, 1986), cu Premiul acordat de secția română a Asociației Internaționale pentru Critică și Istorie Teatrală (1995), cu Premiul Asociației Scriitorilor din București (1983) și cu Premiul „I.L. Caragiale” al Academiei RSR (colectiv, 1975).</p>
			<p class="Heuristica-BASE">Preocupată de istoria teatrului universal, <span class="CharOverride-2">B.</span> s-a consacrat studierii panoramice a dramaturgiei, dar mai ales a artei spectacolului. Se oprește mai întâi asupra teatrului medieval european (1970), carte în care comentează substratul laic al miracolului, misterele și drama liturgică, descifrând mentalitatea și sensibilitatea omului medieval, scrie despre didacticismul moralităților, spectacolul carnavalesc și farsă, despre implicarea conștientă a autorului (poet, pictor scenograf, arhitect) în realizarea spectacolului ș.a. Un cuprinzător tratat didactic, <span class="CharOverride-3">Istoria teatrului universal </span>(I–II, 1981–1982, ultimul volum în colaborare cu Silvia Cucu și Eugen Nicoară), urmărește evoluția genului de la primele manifestări ale Antichității extrem-orientale până în epoca realismului: diversificarea formelor de expresie de la țară la țară și de la perioadă la perioadă, de la ivirea primelor rudimente teatrale în ceremonialul religios ori laic, în festivități publice carnavalești până la afirmarea deplină a principalelor specii, comedia și tragedia, analizate în strânsă legătură cu reprezentația dramatică, susținută de personaje independente. <span class="CharOverride-2">B.</span> atribuie un spațiu amplu Renaș&#173;terii italiene, spaniole și engleze până la Calderón de la Barca și William Shakespeare, accentuând varietatea formelor de teatru și diversificarea spectacolului pe straturi culturale. Cu egală disponibilitate, <span class="CharOverride-2">B.</span> a parcurs mai toate momentele semnificative ale contemporaneității, de la August Strindberg la expresioniști (cărora le va dedica un studiu consistent în antologia pe care o alcătuiește în 1974, <span class="CharOverride-3">Teatru expresionist german</span>) și de la Luigi Pirandello la teatrul american. Prilejuit de un stagiu în SUA, <span class="CharOverride-3">Teatrul american de azi </span>(1978) este totodată un jurnal cultural de călătorie pe spații vaste, de la Atlantic la Pacific, presupunând trăire participativă în întâlnirile cu creatori de școală și mișcări teatrale, critici și teoreticieni, directori de instituții artistice, dramaturgi și profesori. Autoarea glosează pe marginea spectacolului comercial de pe Broadway și a „armelor lui secrete”. Va reveni în <span class="CharOverride-3">Teatrul și societatea contemporană. Experiențe dramatice și scenice ale anilor ’60–’80 </span>(1985), unde surprinde câteva trăsături, precum preponderența mijloacelor vizuale și auditive, amplificarea teatralității în dauna eroului și a conflictului tradițional, ofensiva parabolei, a grotescului și a hiperbolei satirice ș.a. Sunt avute în vedere principalele momente ale reprezentării teatrale postbelice și ale experienței regizorale, modalitățile esențiale de afirmare a autonomiei spectacolului în deceniile ’60–’80 ale secolului trecut, de la teatrul psihologic și social la ultimii susținători ai „teatralității teatrului”. În <span class="CharOverride-3">Teatrul românesc – teatrul universal. Confluențe </span>(1983) cercetează circuitul universal al dramaturgiei românești prin I.L. Caragiale și comedie în general și, deopotrivă, prin regizori de anvergură ca Liviu Ciulei și Lucian Pintilie. Spectacologia ro&#173;mânească este trecută în revistă în <span class="CharOverride-3">Teatrul românesc în secolul XX</span> (2000), ce cuprinde medalioane de actori și regizori, prezentări de spectacole și turnee, iar celui pe care îl consideră reformatorul teatrului românesc îi va închina un volum miscelaneu (<span class="CharOverride-3">Liviu Ciulei – regizor pe patru continente</span>, 1998). Dacă în toate aceste lucrări, inegale ca valoare, având mai curând un caracter panoramic, de înregistrare uneori didactică, alteori eseistică sau chiar foiletonistică, autoarea oscilează, indecisă, între dramaturgie și reprezentațiile spectaculare, în cărțile despre Pirandello și Strindberg va investiga opera celor doi. În <span class="CharOverride-3">Pirandello </span>(1967), monografie clasică, <span class="CharOverride-2">B.</span> susține că etapele creației (poezia, nuvelistica, romanul) pregătesc dramaturgia ca punct culminant al operei. Opera pirandelliană, mai ales în ultima perioadă, se subsumează faimoasei sale teorii despre umorism, formulată în 1908 în eseul cu același titlu, care a făcut (împreună cu <span class="CharOverride-3">Arte e scienza</span>) obiectul unei acide polemici cu Benedetto Croce. Autoanaliza personajului în dublă ipostază de actor și spectator al propriilor trăiri și, deopotrivă, de observator al celorlalți deplasează interesul dramaturgiei pirandelliene spre relativizarea acțiunii de pe scenă conform relativității vieții, constituindu-se ca „teatru-oglindă”. Cum observă cu justețe autoarea: „Pirandello face parte dintre creatorii dramei de idei de o factură specială, în care nu se ciocnesc concepții diferite și nu se argumentează poziții diferite, ci se înfruntă omul și natura lui iluzorie, omul și masca impusă de alții sau creată de el însuși”. Adoptând prezentarea deliberată a grotescului ce pune în lumină tragismul vieții, Pirandello indică îndrăzneț o cale modernă, ur&#173;mată de dramaturgia contemporană. Apărută postum și poate cea mai realizată carte semnată de <span class="CharOverride-2">B.</span>, <span class="CharOverride-3">August Strindberg. Un precursor solitar al teatrului contemporan </span>(2011) demonstrează însemnătatea scriitorului pentru teatrul universal. Esențială pentru înțelegerea lui Strindberg în spațiul cultural românesc, lucrarea investighează etapele creației, puternic marcată de naturalism, psihanaliză, filosofia nie&#173;tzscheană și misticismul swedenborgian. Autoarea abordează un mod direct de expunere, cvasisimpatetic, aproape narativ, argumentând ideile din piesele lui Strindberg prin raportare la eseistica și jurnalele sale, dar și la exegeza critică de referință. Dacă tematica este monocordă, Strindberg demontând resorturile psihice ale sufletului, contrapunând rațiunea și egocentrismul masculin iraționalului și inconștientului feminin în lupta pentru putere și dominație, el dă o altă motivare conflictului dramatic, bazat pe contraste și condiționări menite a pune în valoare inepuizabila instabilitate a personajului, ce conduce la disoluția „caracterului” fixat o dată pentru totdeauna, la pulverizarea „eroului”, la fărâmițarea personalității. Dramaturgul înfățișează, cum i-a numit, „oameni șovăielnici”, înjumătățiți și sfâșiați, care se prăbușesc în „lupta creierelor” întru căutarea adevărului, elucidând astfel „misterul” personajului. Din punct de vedere formal, a ilustrat, pe urmele lui Max Reinhardt, „teatrul intim” sau „teatrul de cameră” prin banalizarea acțiunii și simplificarea ei, concentrată la o singură secvență, folosirea monologului modern și a mijloacelor artistice oferite de pantomimă, dans, balet, prin recurgerea la un decor neconvențional, invocând formele stilistice preluate de teatrul expresionist ori de cel absurd. Prin amplitudinea și diversitatea subiectelor investigate, <span class="CharOverride-2">B.</span> se situează printre reprezentanții marcanți ai criticii teatrale românești din ultima jumătate de veac.</p>
			<p class="Heuristica___mici"><span class="CharOverride-2">SCRIERI:</span> <span class="CharOverride-3">George Storin</span>, București, 1965; <span class="CharOverride-3">Pirandello</span>, București, 1967; <span class="CharOverride-3">G.B. Shaw în România</span>, București, 1968; <span class="CharOverride-3">Teatrul medieval european</span>, București, 1970; <span class="CharOverride-3">Agatha Bârsescu</span>, București, 1972; <span class="CharOverride-3">Teatrul american de azi. Călătorie teatrală prin Statele Unite</span>, Cluj-Napoca, 1978; <span class="CharOverride-3">Istoria teatrului universal</span>, vol.<span class="CharOverride-3"> </span>I:<span class="CharOverride-3"> Antichitatea. Evul Mediu, Renașterea</span>, București, 1981, vol. II: <span class="CharOverride-3">Clasicism, romantism, realism </span>(în colaborare cu Silvia Cucu și Eugen Nicoară), București, 1982; <span class="CharOverride-3">Teatrul românesc – teatrul universal. Confluențe</span>, Iași, 1983; <span class="CharOverride-3">Teatrul și societatea contemporană. Experiențe dramatice și scenice ale anilor ’60–’80</span>, București, 1985; <span class="CharOverride-3">Liviu Ciulei – regizor pe patru continente</span>, București, 1998; <span class="CharOverride-3">Teatrul românesc în secolul XX</span>, București, 2000; <span class="CharOverride-3">Privire spre teatrul de pretutindeni</span>, București, 2003; <span class="CharOverride-3">August Strindberg. Un precursor solitar al teatrului contemporan</span>, București, 2011. <span class="CharOverride-2">Antologii:</span> <span class="CharOverride-3">Pagini din istoria gândirii teatrale românești</span>, pref. edit., București, 1972 (în colaborare cu George Muntean); <span class="CharOverride-3">Teatru expresionist german</span>, tr. Dieter Fuhrmann, Ion Roman și Liviu Ciulei, introd. edit., București, 1974; <span class="CharOverride-3">Octavian Cotescu</span>, București, 1993 (în colaborare cu Ion Toboșaru).</p>
			<p class="Heuristica___m_RPR"><span class="CharOverride-2">Repere bibliografice: </span>Maria Vodă Căpușan, <span class="CharOverride-3">„Teatrul american de azi</span>”, TR, 1978, 41; Mihai Vasilu, <span class="CharOverride-3">„Istoria teatrului universal”</span>, F, 1982, 3; N. Barbu, <span class="CharOverride-3">Teatrul românesc în context universal</span>, CRC, 1983, 29; Natalia Stancu, <span class="CharOverride-3">„Istoria teatrului universal”</span>, TTR, 1984, 1; <span class="CharOverride-3">Dicț. scriit. rom.</span>,<span class="CharOverride-3"> </span>I, <span class="CharOverride-3">268–270</span>;<span class="CharOverride-3"> </span>Paul Cernat, <span class="CharOverride-3">„Teatrul românesc în secolul XX”</span>, OC, 2001, 57; Bogdan Ulmu, <span class="CharOverride-3">O pierdere grea a teatrului românesc</span>, CL, 2002, 11; Popa, <span class="CharOverride-3">Ist. lit.</span>,<span class="CharOverride-3"> </span>II, <span class="CharOverride-3">869</span>; Anca Ioniță, <span class="CharOverride-3">O monografie eveniment</span>,<span class="CharOverride-3"> </span>TTR, 2012, 1–2.&#9;<span class="Semnatura">G.Dn.</span></p>
			<div class="_idGenObjectLayout-1">
				<div id="_idContainer021">
					<div id="_idContainer019" class="Basic-Text-Frame">
						<p class="Titlu-Nume-H">BERNEA, Ernest </p>
						<p class="Titlu-mic-DATE">(15.III.1905, Focşani – 14.XI.1990, Bucureşti), etnolog, poet, eseist. </p>
					</div>
					<div id="_idContainer020" class="Basic-Graphics-Frame _idGenObjectStyleOverride-1">
						<img class="_idGenObjectAttribute-1" src="06B_766-833_Beligan-BiblioAcad-web-resources/image/Bernea_Ernesst.jpg" alt="" />
					</div>
				</div>
			</div>
			<p class="Heuristica-PRIMUL">Este fiul Theodorei și al lui Marcu Bernea, militar. Face şcoala primară la Brăila, iar liceul la Brăila şi Tecuci. Urmează studii de filosofie şi de literatură la secţia română–franceză a Facultății de Litere și Filosofie din Bucureşti (1926–1929), unde îi are profesori pe D. Gusti, C. Rădulescu-Motru, P.P. Negulescu, Ovid Densusianu, Charles Drouhet şi Nae Ionescu, apoi studii de specializare în etnologie şi sociologie comparată cu Marcel Mauss la Paris (1930–1932) şi în filosofie cu Martin Heidegger la Freiburg (1932–1933). Lucrează ca bibliotecar la Facultatea de Litere și Filosofie din Bucureşti (1927–1930), secretar al secţiei de monografii sociologice a Institutului Social Român (1933–1935), asistent (1935–1940) la Catedra de geografie şi etnografie condusă de Simion Mehedinţi, ţinând primul curs de etnologie la Universitatea bucureșteană. Între 1940 şi 1944 este director-adjunct la Direcţia Presei în Ministerul Informațiilor, ulterior director de studii în Ministerul Afacerilor Externe (1944–1947). Internat în 1939 în lagărul de la Vaslui, apoi la Târgu Jiu în urma rebeliunii legionare, şi după război, între 1949 şi 1954, cu unele intervale de libertate, trece prin lagărele şi închisorile din Braşov, Peninsulă, Poarta Albă, Capul Midia, după care are domiciliu forţat în Bărăgan. Este condamnat de Tribunalul Militar Bucureşti la zece ani temniţă grea, sub acuzaţia de a fi fost „filosof extremist”, promotor al mişcărilor „de tip naţionalist”. Ieşit din închisoare, reuşeşte să fie angajat, între 1965 şi 1978, consultant ştiinţific la Institutul de Etnografie şi Folclor din Bucureşti. În 1984 va fi din nou anchetat şi bătut crunt de Securitate, care îi confiscă şapte manu&#173;scrise. Ca publicist, a colaborat în perioada interbelică, de pe o poziție militantă de dreapta, cu articole de sociologie, etnopsihologie, larg culturale sau de factură literară la „Cuvântul”, „Gândirea”, „Rampa”, „Azi”, „Țara Bârsei”, „Revista de filosofie”, „Universul literar”, „Glasul neamului”, „Revista Fundațiilor Regale”, „Familia”, „Basarabia” ș.a., iar mai târziu în special la „Revista de etnografie și folclor”. A fondat, împreună cu D.C. Amzăr, Ion I. Ionică şi Ion Samarineanu, revista „Rânduiala” (1935–1938), subintitulată „Arhivă de gând și faptă românească”.</p>
			<p class="Heuristica-BASE"><span class="CharOverride-2">B.</span> a publicat mai întâi poezie – <span class="CharOverride-3">Gând şi cântec</span> (1939), <span class="CharOverride-3">Colina lacrimilor</span> (1943), proză poetică – <span class="CharOverride-3">Pași în singurătate </span>(1940), <span class="CharOverride-3">Moldovă tristă</span> (1941), eseuri și critică literară – <span class="CharOverride-3">Preludii</span> (1940), <span class="CharOverride-3">Îndemn la simplitate</span> (1941), <span class="CharOverride-3">Firide literare </span>(1944). Versurile sunt, în bună măsură, de influență argheziană. Autorul lor, spirit cu accentuate propensiuni teoretice, încearcă să schițeze, în eseul <span class="CharOverride-3">Preludii</span>, și o teorie referitoare la poezie în general și la geneza propriei lirici. Poezia ar însemna intuirea esențelor, împlinirea în spirit a „aspirației spre reintegrare”. Paginile privind specificul și menirea literaturii dau substanță și volumului <span class="CharOverride-3">Firide literare</span>, unde articolele din presă sunt reunite și grupate în capitolele <span class="CharOverride-3">Poezia veche</span>, <span class="CharOverride-3">Poezia nouă, Romanul, Trei singuratici, Chipuri și virtuți latine. </span><span class="CharOverride-2">B.</span> este un admirator al artei poetice argheziene, nu însă și al romanelor lui Arghezi, apreciază lirica lui Adrian Maniu, Ion Pillat și Aron Cotruș, creația structural estetică a lui Mateiu I. Caragiale ori tipul de fantastic prezent la Mircea Eliade. În literatura franceză se îndreaptă, ghidat și de orientarea sa politică, spre Frédéric Mistral, Charles Maurras și Léon Daudet. Cu autoritate <span class="CharOverride-2">B.</span> s-a afirmat însă în mod esențial ca sociolog şi etnolog. Participant începând din 1928 la campaniile monografice organizate şi conduse de Dimitrie Gusti, el practică o metodă concretă şi experimentală. În studii evită metoda comparată, considerând-o prematură. Lucrarea <span class="CharOverride-3">Civilizaţia română sătească. Ipoteze şi precizări</span> (1944) porneşte de la constatarea scindării satului românesc, care a intrat „într-un proces de destrămare”. Aşadar, nu spre formele „decăzute” se îndreaptă atenţia sa, ci „spre regiunile izolate de munte, unde satul românesc stăruie să trăiască o viaţă nealterată, armonioasă şi echilibrată, bogată în valori tradiţionale, ca un produs curat al pământului şi istoriei locale”. Propensiunea spre arhaic a cercetătorului se însoţeşte strâns cu aceea spre manifestările magice, religioase, mentalitatea satului fiind văzută integral din această perspectivă: „Activitatea magică şi religioasă stăpâneşte până în cele mai intime cute sufletul ţăranului român, colorând în acest fel toate celelalte activităţi”. Planul de lucru al campaniilor monografice ale şcolii sociologice de la Bucureşti, elaborat de D. Gusti, cuprindea, între altele, cercetarea cadrului psihic al satului românesc tradiţional. Acestui program i se datorează pregătirea şi elaborarea altei lucrări a lui <span class="CharOverride-2">B.</span>, <span class="CharOverride-3">Cadre ale gândirii populare româneşti. Contribuţii la reprezentarea spaţiului, timpului şi cauzalităţii </span>(1985), apreciată la apariţie ca un eveniment, ca o lucrare unică în literatura de specialitate de la noi şi „în literatura celorlalte popoare europene” (Ovidiu Bârlea). Cele trei mari categorii – spaţiu, timp, cauzalitate – nu apar, argumentează <span class="CharOverride-2">B.</span>, în mecanismul de gândire al ţăranului român agregate într-o teorie sau într-o concepţie generală. Satul arhaic românesc nu are despre timp o idee abstractă, omogenă şi cantitativă; timpul este perceput concret, cu înfăţişări variate: „timpul e aşa ca o viaţă de om” – spune un informator. Acest mod de a gândi îşi avea rădăcinile în credinţe magico-religioase. Spaţiul (locul) este văzut tot concret, ca bun sau rău. Locul bun este rodnic, benefic, sfânt, locul rău este nerodnic, aducător de rău, de necaz, este sec, „pietros”, răutatea lui provenind de la un duh malefic. În locul rău joacă ielele, se săvârşesc omoruri şi se fac farmece, locul rău influenţează omul şi animalele prin îmbolnăviri sau întâmplări neobişnuite, sinistre. O bogată tradiţie alcătuită din credinţe defineşte acest spațiu. Potrivit lor, locul rău este cel unde s-a ridicat volbura, adică unde s-a iscat un vârtej de praf, unde s-a tăvălit un cal, unde a fost îngropat un strigoi, unde s-a săvârşit un păcat, unde a avut loc o dragoste nelegiuită, unde s-a pus la cale o faptă rea, unde s-a făptuit o crimă. Locuri „ferite” sunt biserica, grădina, mormântul. Spaţiul în genere este exprimat prin cuvântul „lume”; el e „pretutindeni, aproape şi departe; spaţiu e lumea toată, cât o vedem şi cât n-o vedem”, o lume rânduită de Dumnezeu. Chiar şi lumea de dincolo îşi are o rânduială a ei, veşnică, este o lume ordonată. Spaţiul e populat de lucruri: „unde nu e lucru, nu-i loc” – afirmă un informator. Cauzalitatea este înţeleasă ca legătură între fenomene şi lucruri atât în lumea cosmică, cât şi în cea terestră: „Merg lucrurile aşa împreună că au o lege şi ele, sunt legate; Soarele merge, da’ cu el şi luna şi stelele; sunt toate legate. Nimic nu merge aşa, la întâmplare. Ce s-ar alege?” – adaugă alt informator. Studiile <span class="CharOverride-3">Nunta în Ţara Oltului</span> (1967) şi <span class="CharOverride-3">Moartea şi înmormântarea în Gorjul de Nord</span> (1998) sunt expresia cea mai elocventă a acestei metodei complexe de cercetare. Extinzând aria teoretizării spre filosofie, antropologie, spre aprofundarea unor aspecte fundamentale pentru sociologie și cercetarea sociologică, dar și spre pedagogie, <span class="CharOverride-2">B.</span> adaugă la contribuțiile din deceniile antebelice alte noi secvențe, reunite postum în <span class="CharOverride-3">Trilogie filosofică </span>(2002), <span class="CharOverride-3">Trilogie pedagogică </span>(2002) și <span class="CharOverride-3">Trilogie sociologică </span>(2004).</p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">Gând şi cântec</span>,<span class="CharOverride-3"> </span>Bucureşti, 1939;<span class="CharOverride-3"> Ctitorii</span>,<span class="CharOverride-3"> </span>București, 1940; <span class="CharOverride-3">Paşi </span><span class="CharOverride-3">în singurătate</span>,<span class="CharOverride-3"> </span>Bucureşti,<span class="CharOverride-3"> </span>1940;<span class="CharOverride-3"> Preludii</span>, Bucureşti, 1940;<span class="CharOverride-3"> Îndemn la simplitate</span>,<span class="CharOverride-3"> </span>Bucureşti, 1941; ed. București, 1995; ed. București, 2006;<span class="CharOverride-3"> Moldovă tristă</span>, Bucureşti, [1941]; <span class="CharOverride-3">Timpul la ţăranul român. Contribuţie la problema timpului </span><span class="CharOverride-3">în religie şi magie</span>,<span class="CharOverride-3"> </span>Bucureşti, 1941;<span class="CharOverride-3"> Colina lacrimilor</span>, Bucureşti, 1943;<span class="CharOverride-3"> Civilizaţia română sătească. Ipoteze şi precizări</span>, București, 1944; ed. îngr. Rodica Pandele, București, 2006; <span class="CharOverride-3">Firide literare</span>, Bucureşti, 1944; <span class="CharOverride-3">Maramureşul, ţară românească</span>,<span class="CharOverride-3"> </span>Bucureşti, 1944;<span class="CharOverride-3"> Nunta în Ţara Oltului. Încercare de sociologie românească</span>, în<span class="CharOverride-3"> Studii de folclor şi literatură</span>,<span class="CharOverride-3"> </span>Bucureşti,<span class="CharOverride-3"> </span>1967, <span class="CharOverride-3">51–135</span>;<span class="CharOverride-3"> Poezii populare în lumina etnografiei</span>,<span class="CharOverride-3"> </span>Bucureşti, 1976;<span class="CharOverride-3"> Cadre ale gândirii populare româneşti. Contribuţii la reprezentarea spaţiului, timpului şi cauzalităţii</span>, postfaţă Ovidiu Bârlea,<span class="CharOverride-3"> </span>Bucureşti, 1985;<span class="CharOverride-3"> Cel ce urcă muntele</span>,<span class="CharOverride-3"> </span>Bucureşti, 1996; ed. cu desene de Horia Bernea, București, 2008; <span class="CharOverride-3">Crist şi condiţia umană</span>. <span class="CharOverride-3">Încercări de antropologie creştină</span>, Bucureşti, 1996; <span class="CharOverride-3">Spaţiu, timp şi cauzalitate la poporul român</span>, Bucureşti, 1997; <span class="CharOverride-3">Treptele bucuriei</span>,<span class="CharOverride-3"> </span>Iaşi, 1997; ed. cu ilustrații de Horia Bernea, București, 2008;<span class="CharOverride-3"> Moartea şi înmormântarea în Gorjul de Nord</span>,<span class="CharOverride-3"> </span>Bucureşti, 1998; ed. îngr. Rodica Pandele, București, 2007; <span class="CharOverride-3">Lumini în necunoscut</span>, Iași, 2000; <span class="CharOverride-3">Dialectica spiritului modern</span>, îngr. Rodica Pandele, București, 2007; <span class="CharOverride-3">România. Sociologie și etnografie rom</span><span class="CharOverride-3">ânească: ordinea spirituală</span>, îngr. Rodica Pandele, București, 2009; <span class="CharOverride-3">Criza lumii moderne</span>, București, 2011.</p>
			<p class="Heuristica___m_RPR"><span class="CharOverride-2">Repere bibliografice: </span>C. Fântâneru, <span class="CharOverride-3">„Pași în singurătate”</span>, UVR, 1941, 9; Ovid Caledoniu, <span class="CharOverride-3">„Moldovă tristă”</span>, MMN, 1942, 1–4;<span class="CharOverride-3"> </span>Vintilă Mihăilescu,<span class="CharOverride-3"> Spaţiul filosofiei populare</span>, CNT,<span class="CharOverride-3"> </span>1986, 16; N. Steinhardt,<span class="CharOverride-3"> Ernest Bernea despre cadrele gândirii populare româneşti</span>,<span class="CharOverride-3"> </span>ST, 1986, 7;<span class="CharOverride-3"> </span>Andrei Pleşu,<span class="CharOverride-3"> Păstrarea ca formă a creaţiei</span>,<span class="CharOverride-3"> </span>VR, 1987, 3; Marin Marian,<span class="CharOverride-3"> „Cadre ale gândirii populare româneşti”</span>,<span class="CharOverride-3"> </span>REF, 1987,<span class="CharOverride-3"> </span>2; Mihai Coman,<span class="CharOverride-3"> „Cadre ale gândirii populare româneşti”</span>,<span class="CharOverride-3"> </span>REF, 1987, 3;<span class="CharOverride-3"> </span>Vasile Zvanciuc,<span class="CharOverride-3"> „</span><span class="CharOverride-3">Cadre ale gândirii populare româneşti”</span>,<span class="CharOverride-3"> </span>AAF, 1987<span class="CharOverride-3">; </span>Iordan Datcu,<span class="CharOverride-3"> Ernest Bernea într-o autobiografie</span>,<span class="CharOverride-3"> </span>ST, 1991, 5–6; Silviu G. Totelecan, <span class="CharOverride-3">Ruptura de transcendenţă – o pierdere sau un câştig?</span>, TR, 1997, 45–47; Ioan Stanomir, <span class="CharOverride-3">Fenomenul românesc</span>,<span class="CharOverride-3"> </span>LCF, 1997, 36; Ion Pogorilovschi, <span class="CharOverride-3">Ernest Bernea, cercet</span><span class="CharOverride-3">ător etnolog</span>, AC, 2003, 10; Zoltán Rostás, <span class="CharOverride-3">Sala luminoasă. Primii monografiști ai Școlii gustiene</span>, București, 2003, <span class="CharOverride-3">15–69</span>; Datcu,<span class="CharOverride-3"> Dicţ. etnolog.</span>, <span class="CharOverride-3">101–102</span>;<span class="CharOverride-3"> </span>Sorin Lavric, <span class="CharOverride-3">Cartea unui sceptic</span>,<span class="CharOverride-3"> </span>LCF, 2008, 22<span class="CharOverride-3">. &#9;</span><span class="Semnatura">I.D.</span></p>
			<p class="Heuristica-PRIMUL"><span class="titlu-12">BERTOLDO</span>, carte populară de înţelepciune cu un caracter satiric. Motivul, avându-şi originea în vechile legende brahmane, este acela al înfruntării spirituale, competiţie de întrebări enigmatice şi răspunsuri înţelepte, între un suveran şi slujitorul său. Arhetipul, aflat într-un text arameic, <span class="CharOverride-3">Solomon şi Aşmedai</span>, inclus şi în <span class="CharOverride-3">Talmud</span>, se va transmite prin intermediare bizantine la slavii de sud şi la ruşi, iar prin redacţii latine în Occident. Vechea legendă cunoaşte o revitalizare în prelucrarea, cu elemente folclorice italiene, a lui Giulio Cesare Croce della Lira, <span class="CharOverride-3">Le sottilissime astuzie di Bertoldo</span> (1592). Interesul cărţii trece de la înţelepciunea lui Solomon, înlocuit cu regele longobarzilor, la eroul popular Bertoldo, înzestrat cu vervă, spirit satiric muşcător şi independenţă faţă de convenţiile şi servilismul de la Curte. Impulsionat de succes, Croce continuă povestirea cu isprăvile lui Bertoldino, iar scriitorul Camillo Scaligeri della Fratta compune un text despre Cacaseno, nepotul lui Bertoldo. Acest ciclu de povestiri, bogat în snoave, farse, proverbe şi enigme cu răspunsuri epigramatice, a fost transformat într-un lung poem de poeţi ai Academiei „della Crusca”. Prelucrarea lui Croce s-a răspândit în multe literaturi: neogreacă, portugheză, spaniolă sau franceză. După versiunea franceză, bazată pe textul lui Croce şi pe poemul Academiei, s-a făcut o traducere germană (1751), prescurtată într-o ediţie populară. În literatura română există două redacţii ale romanului: după intermediare neogreceşti aduse de fanarioţi s-au tălmăcit, în a doua jumătate a secolului al XVIII-lea, <span class="CharOverride-3">Istoriile lui Bertold</span>,<span class="CharOverride-3"> </span>rămase în manuscris (cel mai vechi, anterior anului 1775), iar după ediţia germană prescurtată, adusă de saşii din Transilvania, s-a tradus <span class="CharOverride-3">Viaţa lui Bertoldo şi a lui Bertoldino, feciorului lui, dimpreună şi a lui Cacasino, nepotului lui</span>, tipărită la Sibiu, în 1799. Bertoldo, un ţăran urât, dar înţelept, ca Esop, câştigă preţuirea regelui Alboni din Verona, ieşind învingător din conflictele cu femeile, inclusiv cu regina, şi cu sfetnicii Curţii, în special cu rivalul său, bufonul Fagotti (sau Glomez). Prin şiretenie şi isteţime, el scapă de pedepsele atrase de atacurile sale îndrăzneţe împotriva cârmuirii şi a curtenilor. Înţelepciunea eroului se evidenţiază în răspunsuri, devenite frecvente în literatura folclorică, de tipul: cel mai repede umblă gândul, vinul cel mai bun este cel neplătit şi de la mesele altora, cea mai mare laudă o aduce cel care vrea să înşele, buruiana pe care o cunosc şi orbii este urzica ş.a. Romanul conţine o serie de motive folclorice de circulaţie universală, prezente şi în creaţia populară românească: motivul omului închis în sac sau în butoi şi condamnat la moarte, al celui care merge nici îmbrăcat, nici gol (învelit în plasă), al judecăţii făcute de rege, după modelul lui Solomon, al celor două femei certate de la împărţirea unei oglinzi ş.a. Modificările şi calităţile traducerilor – dialog viu şi spontan, simplitate a compoziţiei, limbaj popular – au integrat romanul lui Bertoldo în literatura populară românească. Parte din motivele populare incluse în roman au fost prelucrate de Anton Pann, altele au îmbogăţit povestirile lui Petre Dulfu despre Păcală. O localizare a romanului, intitulată <span class="CharOverride-3">Vicleniile meşterului Perdaf</span>, urmată de <span class="CharOverride-3">Guguleţ, fiul vicleanului meşter Perdaf</span>, s-a publicat la Galaţi, în 1875.</p>
			<p class="Heuristica___mici"><span class="CharOverride-2">Ediţii:</span> <span class="CharOverride-3">Viaţa lui Bertoldo şi a lui Bertoldino, feciorului lui, dimpreună şi a lui Cacasino, nepotului lui</span>, Sibiu, 1799; ed. Sibiu, 1836; ed. pref. Mircea Ciobanu, Bucureşti, 1968; ed. îngr. şi introd. Magdalena Georgescu, în <span class="CharOverride-3">Cele mai vechi cărţi populare în literatura română</span>, III, Bucureşti, 1999, <span class="CharOverride-3">69–241</span>; ed. îngr. şi introd. Galaction Verebceanu, Chişinău, 2002; <span class="CharOverride-3">Bertoldo și Bertoldino</span>, tr. George Popescu, cu ilustrații de Done Stan, Pitești, 2008. </p>
			<p class="Heuristica___m_RPR"><span class="CharOverride-2">Repere bibliografice:</span> Gaster, <span class="CharOverride-3">Lit. pop.</span>,<span class="CharOverride-3"> 78–91</span>;<span class="CharOverride-3"> </span>Bogdan, <span class="CharOverride-3">Scrieri</span>,<span class="CharOverride-3"> 482–488</span>;<span class="CharOverride-3"> </span>Cartojan, <span class="CharOverride-3">Cărţile pop.</span>, II, <span class="CharOverride-3">364–383</span>; I.C. Chiţimia, <span class="CharOverride-3">Introducere</span>, CPL, I, <span class="CharOverride-3">237–239</span>; <span class="CharOverride-3">Ist. lit.</span>, I, <span class="CharOverride-3">681–683</span>; Moraru–Velculescu, <span class="CharOverride-3">Bibliografia</span>, I, partea I, <span class="CharOverride-3">182–196</span>; <span class="CharOverride-3">Dicţ. lit. 1900</span>,<span class="CharOverride-3"> 99–100</span>; Ursu, <span class="CharOverride-3">Contribuţii ist. culturii</span>,<span class="CharOverride-3"> 347–352</span>. &#9;<span class="Semnatura">A.Sm.</span></p>
			<p class="Heuristica-PRIMUL"><span class="titlu-12">BERZA, Mihai</span> (23.VIII.1907, Tecuci – 5.X.1978, Bucureşti), istoric al culturii. Este fiul Ecaterinei (n. Muste) şi al lui Theodor Berza, moşier, licenţiat în drept. A urmat Facultatea de Istorie a Universităţii din Iaşi, unde Ilie Minea şi George Brătianu i-au fost mentori; şi-a luat licenţa <span class="CharOverride-3">magna cum laude</span>. Bursier al Şcolii Române din Roma (1931–1933), obţine ulterior doctoratul în istorie cu teza <span class="CharOverride-3">Amalfi preducale.</span> De asemenea, a audiat cursuri la École Pratique des Hautes Études din Paris (1935–1936). Debutează cu studiul <span class="CharOverride-3">Matei al Mirelor şi Cronica cantacuzinească</span> în „Cercetări istorice” (1928). Are o activitate deosebit de bogată: secretar al Şcolii Române din Roma (din 1939), profesor universitar (Şcoala de Arhivistică şi Facultatea de Istorie din Bucureşti, Collège de France), cercetător, şef de secţie, subdirector, director (Institutul de Istorie „Nicolae Iorga”, Institutul de Studii Sud-Est Europene), redactor-şef la „Revue des études sud-est européennes”, membru în comitetul de redacţie la „Revue roumaine d’histoire”, „Studii şi cercetări de istoria artelor” ş.a. A fost membru corespondent al Academiei Române, membru titular al Academiei Sârbe de Ştiinţe şi Arte. </p>
			<p class="Heuristica-BASE">În studiul introductiv la volumul <span class="CharOverride-3">Pentru o istorie a vechii culturi româneşti</span>, publicat postum, în 1985, Andrei Pippidi reproduce proiectele de sumare stabilite de <span class="CharOverride-2">B.</span> pentru nu mai puţin de cinci tomuri: A. <span class="CharOverride-3">Miscellanea de istorie românească</span> (I. <span class="CharOverride-3">Istorie politică şi socială</span>, II. <span class="CharOverride-3">Istoriografie şi istorie culturală</span>, III. <span class="CharOverride-3">Artă medievală</span>); B. <span class="CharOverride-3">Miscellanea de istorie universală</span> (I. <span class="CharOverride-3">Istorie şi cultură în Sud-Estul Europei</span>, II. <span class="CharOverride-3">Istorie şi cultură în Europa de Apus</span>). Din păcate, aceste proiecte nu s-au realizat decât parţial. <span class="CharOverride-2">B.</span> face parte dintre acei specialişti români care nu şi-au limitat cercetările la trecutul ţării noastre, ci şi-au extins investigaţiile şi asupra Europei apusene. Studiază istoria şi cultura oraşului italian Amalfi pentru a înţelege problemele esenţiale ale oraşelor mediteraneene la începutul Evului Mediu. Împreună cu alţi istorici ai culturii, contribuie la elaborarea proiectului unei noi istorii a Europei medievale, cea dintâi lucrare colectivă de istorie universală (şi istorie a culturii) concepută în ţara noastră, proiect pe care l-a zădărnicit izbucnirea celui de-al Doilea Război Mondial. Cât despre domeniul culturii vechi româneşti, cercetările lui <span class="CharOverride-2">B.</span> se întind pe un registru larg, de la expunerile de sinteză în context sud-est european până la investigaţiile de amănunt, precum cea referitoare la Matei al Mirelor. Exegetul, care propunea „o istorie care să nu fie exaltare şovină a fiinţei naţionale, care să nu piardă dreptele măsuri”, acordă o egală atenţie personalităţilor marcante (Neagoe Basarab, Ion Neculce, Dimitrie Cantemir), ca şi indiciilor referitoare la mentalităţile colective (viziunea despre om şi lume la cronicarii români, imaginea Imperiului Otoman în letopiseţele din Moldova în secolele XV–XVII, conştiinţa unităţii de neam în istoriografia medievală, ideea romanităţii). Umanismului sud-est european i se indică legăturile fireşti cu restul continentului, iar ritmurile contactelor culturale dintre români şi Italia sau <span class="CharOverride-7">i</span>nsulele Ioniene sunt surprinse în veritabile microsinteze. Atent la valorile culturii româneşti îmbrăcate acum câteva secole în haina slavonă, <span class="CharOverride-2">B.</span> se dovedeşte un tot atât de bun cunoscător al înaintaşilor mai apropiaţi din secolul al XIX-lea, precum Eudoxiu Hurmuzachi şi familia sa, ori al activităţii de precursor în istoria ideilor şi a mentalităţilor pe care a desfăşurat-o Nicolae Iorga. </p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">Trei tetraevanghele ale lui Teodor Mărişescu</span>, în <span class="CharOverride-3">Cultura moldovenească în timpul lui Ştefan cel Mare</span>,<span class="CharOverride-3"> </span>Bucureşti, 1964; <span class="CharOverride-3">Opera lui Neagoe Basarab în con</span><span class="CharOverride-3">ştiinţa societăţii româneşti</span>, în <span class="CharOverride-3">Neagoe Basarab (1512–1521)</span>, Bucureşti, 1972; <span class="CharOverride-3">Pentru o istorie a vechii culturi româneşti</span>, îngr. şi introd. Andrei Pippidi, Bucureşti, 1985. </p>
			<p class="Heuristica___m_RPR"><span class="CharOverride-2">Repere bibliografice:</span> <span class="CharOverride-3">Encicl. istoriografiei rom.</span>, <span class="CharOverride-3">56–57</span>; Olga Cicanci, <span class="CharOverride-3">Profesorul Mihai Berza</span>, „Hrisovul”, 2002. &#9;<span class="Semnatura">C.V.</span></p>
			<div class="_idGenObjectLayout-1">
				<div id="_idContainer024">
					<div id="_idContainer022" class="Basic-Text-Frame">
						<p class="Titlu-Nume-H"><span class="titlu-12">BEŞLEAGĂ, Vladimir</span> </p>
						<p class="Titlu-mic-DATE">(25.VII.1931, Mălăieşti–Transnistria), prozator, eseist, traducător. </p>
					</div>
					<div id="_idContainer023" class="Basic-Graphics-Frame _idGenObjectStyleOverride-1">
						<img class="_idGenObjectAttribute-1" src="06B_766-833_Beligan-BiblioAcad-web-resources/image/Besleaga_Vladimir.jpg" alt="" />
					</div>
				</div>
			</div>
			<p class="Heuristica-PRIMUL">Este fiul Eugeniei-Fevronia (n. Ciocârlan) şi al lui Vasile Beşleagă, contabil. Urmează şcoala primară şi medie în comuna natală. După absolvirea Facultăţii de Istorie şi Filologie a Universităţii de Stat din Chişinău (1955), îşi pregăteşte doctoratul la Institutul de Limbă şi Literatură al Academiei de Ştiinţe, având ca temă de cercetare opera lui Liviu Rebreanu. Tema fiind respinsă de oficialităţi, nu reuşeşte să-şi finalizeze teza. E angajat în 1958 la revista „Chipăruş”, de unde e concediat în anul următor. Secretar al Uniunii Scriitorilor (1971–1976), redactor-şef adjunct la revista „Nistru” (1977–1982), în 1988 devine director al Muzeului Republican de Literatură „Dimitrie Cantemir” din Chişinău. Este ales deputat în Parlamentul Republicii Moldova (1990–1994). Mai colaborează la „Cultura Moldovei”, „Tinerimea Moldovei”, „Flux”, „Contrafort” ş.a. I s-a decernat Premiul de Stat (1978) şi a fost distins cu titlurile<span class="CharOverride-2"> </span>Lucrător Emerit al Culturii (1981) şi Scriitor al Poporului (1991); a refuzat în 1996 Ordinul Republicii. </p>
			<p class="Heuristica-BASE"><span class="CharOverride-2">B.</span> debutează editorial în 1956 cu o culegere de povestiri, <span class="CharOverride-3">Zbânţuilă</span>, urmată de alte cărţi de literatură pentru copii: <span class="CharOverride-3">Vacanţa mea</span> (1959), <span class="CharOverride-3">Buftea</span> (1962), <span class="CharOverride-3">Găluşca lui Iluşca</span> (1963), <span class="CharOverride-3">Vrei s</span><span class="CharOverride-3">ă zbori la lună?</span> (1964), al căror merit constă în încercarea, nu lipsită de un anume succes, de a imprima acestui gen autenticitate, firesc. Culegerea <span class="CharOverride-3">La fântâna Leahului </span>(1963) prefigurează tematica şi problematica etică a prozelor sale de amploare. Era, pentru acea perioadă, semnalul apariţiei unui scriitor format, care putea evolua în scurta etapă de dezgheţ politic de la mijlocul anilor ’60. Abia romanul <span class="CharOverride-3">Zbor frânt</span> (1966) îi dă însă prozatorului certitudinea că şi-a găsit formula narativă adevărată. Sfidând naturalismul expozitiv şi perceperea rudimentară a realului, <span class="CharOverride-2">B.</span> practică un realism dur, obiectiv, în maniera lui Liviu Rebreanu, şi un realism psihologic introspectiv, asimilat din lectura lui Marcel Proust. Replică la romanele panoramice, suprapopulate de eroi şi supraîncărcate de situaţii, <span class="CharOverride-3">Zbor frânt</span> emancipează cu succes timpul auctorial. Rememorările lui Isai, personajul central, întoarse spre război şi spre atmosfera de suspiciune din perioada postbelică, durează atât cât el trece Nistrul pe sub apă de la un mal la altul. Imaginea copilului ameninţat de pericolul războiului şi a omului matur suspectat de colaboraţionism domină întregul roman. Suprapunerea planurilor temporale amplifică efectul. Timpul, dilatat în solilocvii, fărâmiţat, pus, aparent, în cele mai haotice relaţii este în fond strict ordonat potrivit legilor contrapunctului. Forţele care contribuie la regenerarea sufletească a lui Isai sunt datinile satului, tradiţiile neamului, legile nescrise, dar atât de trainice ale pământului. Investigând în continuare puterea regeneratoare a lumii rurale, <span class="CharOverride-2">B.</span> observă că ea e aservită sistemului totalitar care încearcă să o anuleze, iar omului nu-i rămâne altceva decât să se autoanalizeze, examinând calitatea relaţiilor dintre el şi societate. Un atare studiu îl face în romanul <span class="CharOverride-3">Viaţa şi moartea</span> <span class="CharOverride-3">nefericitului Filimon sau Anevoioasa cale a cunoaşterii de sine</span> (1988). Îndrăgostit de soţia prietenului său, Filimon provoacă moartea acestuia. Crima are rădăcini adânci în mediul familial şi în cel social. Ca şi în <span class="CharOverride-3">Zbor frânt</span>, timpul fizic e limitat, în vreme ce timpul psihic e fără limite. Filimon îşi face introspecţia în trei zile şi trei nopţi, timp în care e obligat să revadă „o viaţă şi o lume”. Atât mediul familial, meschin-pragmatic, cât şi mediul social, marcat de filistinism, îl împing la pierzanie. Ideea aceasta, evident îndrăzneaţă, nu avea cum să placă oficialităţilor şi romanul, scris în 1969–1970 şi pregătit pentru tipar cu titlul <span class="CharOverride-3">Noaptea a treia</span>, a putut fi publicat doar peste aproape două decenii. Editarea lui la începutul anilor ’70 ar fi putut avea un puternic efect de descurajare a literaturii simpliste ce apărea în acea perioadă. Dar interdicţia a provocat o modificare radicală şi în concepţia scriitorului. Convins că maniera lui narativă nu are nici o şansă, el acceptă formula „prozei rurale” – orientare ce va anima în anii ’60–’80 tradiţiile sămănătoriste în spaţiul basarabean. Naraţiunea romanului <span class="CharOverride-3">Acasă</span> (1976) începe prin anul 1932 şi sfârşeşte pe la mijlocul anilor ’70. Autorul, constrâns de ideologia sistemului socialist, s-a văzut nevoit să împingă pe planul al doilea situaţiile tragice şi să prezinte în prim-plan un chip de „dezrădăcinat” care se întoarce de la oraş în satul natal, unde, respirând înţelepciunea unei lumi seculare, renaşte spiritual, devine om integru. Interesant conceptual şi, în linii mari, artisticeşte susţinut, romanul este totuşi sub nivelul posibilităţilor autorului. Însoţit de încă cinci nuvele umoristice, va apărea într-o altă ediţie în 1998, purtând titlul iniţial <span class="CharOverride-3">Nepotul</span>, neacceptat anterior de cenzură. Conştient, conform propriei afirmaţii, de faptul că „cel mai mare neajuns şi păcat al autorului ei a fost că am făcut concesii ideologice dominante încălcând adevărul vieţii şi al istoriei”, <span class="CharOverride-2">B.</span>, prin intermediul notelor de subsol, restabileşte, în locul sloganurilor comuniste, care i-au fost impuse de cenzură, versiunea autentică a proiectului iniţial. Romanul <span class="CharOverride-3">Ignat şi Ana</span> (1979) abordează coordonate importante ale eticii, puse, în anii stagnării, sub semnul dispariţiei. Ignat şi Ana îşi construiesc o casă, pe care şi-o doresc frumoasă, dar, pe parcurs, accentul se deplasează spre acumularea de avuţie, înţeleasă în sens meschin. Înnoirea materială se soldează, într-o societate bolnavă de filistinism, cu degradarea familiei. La familie, ca la un reazem moral al omului într-o perioadă când acesta e supus pervertirii etice, revine autorul şi în romanul <span class="CharOverride-3">Durere</span> (1979), scris, în comparaţie cu celălalt, într-o manieră gazetărească şi mai pronunţată. Istoria face obiectul unei trilogii despre Miron Costin, din care au apărut două părţi: <span class="CharOverride-3">Sânge pe zăpadă</span> (1985) şi <span class="CharOverride-3">Cumplite vremi</span> (1990). Cu volumul de eseuri <span class="CharOverride-3">Suflul vremii</span> (1981), <span class="CharOverride-2">B.</span> se manifestă şi ca un exeget subtil al procesului literar. Anii din urmă aduc câteva surprize: un volum de poezie intitulat <span class="CharOverride-3">Ţipătul lăstunului</span> (2006), confesiune neliniştită, cu imagini terifiante, precum şi o culegere de texte dramatice, <span class="CharOverride-3">Misterioasele sfere </span>(2011). În anii ’70 <span class="CharOverride-2">B.</span> a tradus din Longos, Erasmus, Harriet Beecher Stowe, K.A. Fedin ş.a. </p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">Zbânţuilă</span>, Chişinău, 1956; <span class="CharOverride-3">Vacanţa mea</span>, Chişinău, 1959; <span class="CharOverride-3">Buftea</span>, Chişinău, 1962; <span class="CharOverride-3">Găluşca lui Iluşca</span>, Chişinău, 1963; <span class="CharOverride-3">La fântâna Leahului</span>, Chişinău, 1963; <span class="CharOverride-3">Vrei să zbori la lună?</span>,<span class="CharOverride-3"> </span>Chişinău, 1964; <span class="CharOverride-3">Zbor frânt</span>, Chişinău, 1966; <span class="CharOverride-3">Patria sovietică</span>, Chişinău, 1971; <span class="CharOverride-3">Acasă</span>, Chişinău, 1976; ed. (<span class="CharOverride-3">Nepotul</span>), Chişinău, 1998; <span class="CharOverride-3">Isai</span>, Chişinău, 1976; <span class="CharOverride-3">Durere</span>, Chişinău, 1979; <span class="CharOverride-3">Ignat şi Ana</span>, Chişinău, 1979; <span class="CharOverride-3">Suflul vremii</span>, Chişinău, 1981; <span class="CharOverride-3">Sânge pe zăpadă</span>, Chişinău, 1985; <span class="CharOverride-3">Viaţa şi moartea nefericitului Filimon sau Anevoioasa cale a cunoaşterii de sine</span>, Chişinău, 1988; <span class="CharOverride-3">Cumplite vremi</span>, Chişinău, 1990; <span class="CharOverride-3">Zbor frânt</span>. <span class="CharOverride-3">Pădurea albastră. Cel de-al treilea dacă ar fi fost acolo…</span>, Chişinău, 1992; <span class="CharOverride-3">Jurnal (1986–1988</span>), Chişinău, 2002; <span class="CharOverride-3">Cruci răsturnate de regim. Mănăstirea Răciula.1959</span>, Chişinău, 2006; <span class="CharOverride-3">Dialoguri literare</span>, Chişinău, 2006; <span class="CharOverride-3">Hoţii din apartamente</span>, Chişinău, 2006; <span class="CharOverride-3">Ţipătul lăstunului</span>,<span class="CharOverride-3"> </span>îngr. Andrei Ţurcanu, Chişinău, 2006;<span class="CharOverride-3"> Dirimaga</span>, Chişinău, 2009;<span class="CharOverride-3"> Centenar Vasile Coroban, omul de spirit</span>,<span class="CharOverride-3"> </span>Chişinău, 2010;<span class="CharOverride-3"> Destine transnistrene</span>, Chişinău, 2010;<span class="CharOverride-3"> Misterioasele sfere</span>, Chişinău, 2011. <span class="CharOverride-2">Traduceri:</span> K.A. Fedin, <span class="CharOverride-3">Oraşe şi ani</span>, Chişinău, 1970; Longos, <span class="CharOverride-3">Dafnis şi Hloe</span>, Chişinău, 1970; Harriet Beecher Stowe, <span class="CharOverride-3">Coliba unchiului Tom</span>, Chişinău, 1972; Erasmus, <span class="CharOverride-3">Lauda prostiei</span>, Chişinău, 1976.</p>
			<p class="Heuristica___m_RPR"><span class="CharOverride-2">Repere bibliografice:</span> Cimpoi, <span class="CharOverride-3">Disocieri</span>,<span class="CharOverride-3"> 102–107</span>; Andrei Hropotinschi, <span class="CharOverride-3">Treptele creaţiei, trepte ale măiestriei</span>, Chişinău, 1981; Ion Ciocanu, <span class="CharOverride-3">Argumentul de rigoare</span>, Chişinău, 1985, <span class="CharOverride-3">65–83</span>; Ana Bantoş, <span class="CharOverride-3">Dimensiuni ale omenescului în literatura contemporană: universul copilăriei</span>, „Nistru”, 1986, 6; Felicia Cenuşă, [<span class="CharOverride-3">Vladimir Beşleagă</span>], LA, 1988, 5 februarie, LRC, 1999, 6–8, 2002, 1–3; Nicolae Bârna, <span class="CharOverride-3">Cel de-al treilea este acolo</span>,<span class="CharOverride-3"> </span>CC, 1994, 1–3; Cimpoi, <span class="CharOverride-3">Ist. lit. Basarabia</span>,<span class="CharOverride-3"> 199–200</span>; Ciocanu, <span class="CharOverride-3">Lit. rom.</span>, <span class="CharOverride-3">325–334</span>; Ion Simuţ, [<span class="CharOverride-3">Vladimir Beşleagă</span>], RL, 2004, 43, 2005, 20, 2006, 30; <span class="CharOverride-3">Mică encicl.</span>, <span class="CharOverride-3">9–24</span>; Suceveanu, <span class="CharOverride-3">Emisferele</span>, <span class="CharOverride-3">129–132</span>; Ciocanu, <span class="CharOverride-3">Vase comunicante,</span> <span class="CharOverride-3">243–254</span>; Burlacu, <span class="CharOverride-3">Texistenţe</span>, I, <span class="CharOverride-3">5–89, </span>II, <span class="CharOverride-3">47–104</span>; Alexandru Burlacu, <span class="CharOverride-3">Vladimir Beşleagă. Po(i)etica romanului</span>, Chişinău, 2009; <span class="CharOverride-3">Dicţ. Chişinău</span>, <span class="CharOverride-3">49–52</span>; Rachieru, <span class="CharOverride-3">Poeţi Basarabia</span>, <span class="CharOverride-3">159–164</span>; <span class="CharOverride-3">Vladimir Beşleagă, omul luminat</span>, Chişinău, 2011. &#9;<span class="Semnatura">N.Bl.</span></p>
			<p class="Heuristica-PRIMUL"><span class="titlu-12">BEŞTELIU, Marin</span> (7.VI.1939, Podari, j. Dolj – 13.XI.2010, Craiova), istoric şi critic literar, prozator. Este fiul Anei (n. Dârju) şi al lui Atanasie Beşteliu, ţăran înstărit. Îşi începe învățătura la şcoala elementară din satul natal (1946–1953), o continuă la Şcoala Medie Tehnică de Exploatare CFR Craiova (1957) finalizîndu-şi studiile la Facultatea de Limba şi Literatura Română a Universităţii din Bucureşti (1960–1965), unde îşi susţine şi doctoratul cu teza <span class="CharOverride-3">Elemente fantastice în romantismul românesc</span> (1973). Profesează inițial la liceul din Rovinari (1965–1966), apoi parcurge treptele universitare la Craiova, începând cu 1966, ajungând profesor şi decan al Facultăţii de Filologie (1989–1990) şi prorector (1990–2009). A debutat în 1968, la revista „Ramuri”, cu un studiu asupra manuscrisului dramei neterminate <span class="CharOverride-3">Sfârşitul </span>de Gib I. Mihăescu şi a continuat să publice intermitent studii şi articole despre poeţii romantici, literatura fantastică, epoca marilor clasici, precum şi recenzii de întâmpinare ale cărţilor de critică şi istorie literară în „Cronica”, „Vatra”, „ Familia”, „Lamura”, „Scrisul românesc” ș.a. Din 2001 conduce revista „Colocvium”. I s-a acordat Premiul Uniunii Scriitorilor, Filiala Craiova (2001). </p>
			<p class="Heuristica-BASE">Primul volum al lui <span class="CharOverride-2">B.</span>, <span class="CharOverride-3">Realismul literaturii fantastice</span> (1975), porneşte de la definirea fantasticului ca spaţiu literar cu un conţinut psihologic şi o expresie artistică specifice; experienţele literaturii de acest gen sunt ordonate într-o imagine diacronică. Trimiterile la studiile consacrate fantasticului (Tzvetan Todorov, Roger Caillois) contribuie la o mai bună situare a contribuţiei proprii. <span class="CharOverride-3">Imaginaţia scriitorilor romantici</span> (1978) foloseşte un „criteriu” mai larg în individualizarea unei secţiuni a universului poetic romantic, spre a delimita prezenţa în literatura română a unui filon complementar mult evidenţiatei vocaţii mesianice. Autorul cercetează operele „precursorilor” (Iancu Văcărescu, Gh. Asachi, C. Stamati), experienţele fragmentare ale generaţiei paşoptiste (Ion Heliade-Rădulescu, Vasile Alecsandri ş.a.), pentru a scoate în relief extinderea imaginarului romantic în generaţia de tranziţie, ca şi momentul de sinteză şi plenitudine din opera eminesciană şi din poezia lui Al. Macedonski; specializat în domeniul istoriei literare, <span class="CharOverride-2">B.</span> completează cu elemente inedite cadrul general. Opera lui M. Eminescu este studiată monografic (jumătate din numărul de pagini al cărţii), pornind de la conspectarea unei „estetici a imaginaţiei” şi a câmpurilor poetice în care aceasta se afirmă: poezia erotică, poemele filosofice, construcţiile vizionare, orizontul plutonic. <span class="CharOverride-3">Alexandru Macedonski şi complexul modernităţii</span> (1984), împreună cu o ediţie din opera aceluiaşi autor (1995), pe care <span class="CharOverride-2">B.</span> o îngrijeşte, însoţind-o de un studiu despre primatul unicităţii, îl desemnează drept un atent cercetător al operei macedonskiene. Configurând profilul net individualizat al personalităţii poetului (narcisismul, megalomania, complexul persecuţiei etc.), <span class="CharOverride-2">B.</span> descoperă mai întâi esenţa morală a complexului modernităţii (la Macedonski echivalat cu pledoaria pentru propria poezie) şi definește „filonul de aur” în diversele variante ale sublimării prin creaţie. Psihocritica i-a sugerat un instrument de cercetare (reţelele de imagini) care poate servi la configurarea devenirii operei macedonskiene de la intuiţii poetice spontane la obsedanta aspiraţie spre „excelsior”. Reţelele de imagini, adică disperarea şi sarcasmul, postura egolatră, mirajul, lumina, cu modificările de raporturi dintre ele, „scriu” destinul unui poet ce a debutat grăbit, fără o conştiinţă scriitoricească sigură, dar s-a restructurat profund după drama autoexilului, detaşându-se de contingent şi transfigurând poetic evaziunea. Preocuparea pentru etapa modernă a liricii româneşti se învederează şi în studiul <span class="CharOverride-3">Tudor Arghezi, poet religios</span> (1999) sau în antologia <span class="CharOverride-3">Poezia simbolistă românească </span>(2001), pe care <span class="CharOverride-2">B. </span>o întocmeşte. Complementar istoriei și criticii literare, el îşi exersează vocaţia în proză cu romanul politic <span class="CharOverride-3">Copilul partidului</span> (2008), o radiografiere a epocii comuniste, în prim-plan fiind figura activistului de partid, devotat şi dornic de promovare, dar stăpânit, în subconştientul copilăriei, de frică, sentiment psihanalizat îndeaproape de autor.</p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">Realismul literaturii fantastice</span>, Craiova, 1975; <span class="CharOverride-3">Imaginaţia scriitorilor romantici</span>, Craiova, 1978; <span class="CharOverride-3">Alexandru Macedonski şi complexul modernităţii</span>, Craiova, 1984; <span class="CharOverride-3">Tudor Arghezi, poet religios</span>, Bucureşti, 1999; <span class="CharOverride-3">Copilul partidului</span>, Craiova, 2008. </p>
			<p class="Heuristica___m_RPR"><span class="CharOverride-2">Repere bibliografice: </span>Mihai Dinu [Gheorghiu] <span class="CharOverride-3">„Realismul literaturii fantastice”</span>, CL, 1975, 10; Nicolae Manolescu, <span class="CharOverride-3">„Realismul literaturii fantastice”</span>, RL, 1975, 51; Mihai Dinu Gheorghiu, <span class="CharOverride-3">„Imaginaţia scriitorilor romantici”</span>, RL, 1979, 17; Nicolae Jiplea, <span class="CharOverride-3">„Alexandru Macedonski şi complexul modernităţii”</span>, O, 1984, 39; Ilie Guţan, <span class="CharOverride-3">Religiozitatea lui Arghezi</span>,<span class="CharOverride-3"> </span>E, 2001, 1–2; Opriţă, <span class="CharOverride-3">Anticipaţia</span>,<span class="CharOverride-3"> 534–535</span>; Constantin M. Popa, <span class="CharOverride-3">Un nou roman </span><span class="CharOverride-3">și un nou romancier</span>, „Mozaicul”, 2006, 6–7; <span class="CharOverride-3">Marin Beşteliu la 70 de ani. In honorem</span>, Craiova, 2009. <span class="CharOverride-3">&#9;</span><span class="Semnatura">C.V. </span></p>
			<div class="_idGenObjectLayout-1">
				<div id="_idContainer027">
					<div id="_idContainer025" class="Basic-Text-Frame">
						<p class="Titlu-Nume-H">BEZA, Marcu </p>
						<p class="Titlu-mic-DATE">(30.VI.1882, Vlahoclisura, Grecia – 30.V.1949, Bucureşti), eseist, prozator, poet, etnolog.</p>
					</div>
					<div id="_idContainer026" class="Basic-Graphics-Frame _idGenObjectStyleOverride-1">
						<img class="_idGenObjectAttribute-1" src="06B_766-833_Beligan-BiblioAcad-web-resources/image/bazas6.png" alt="" />
					</div>
				</div>
			</div>
			<p class="Heuristica-PRIMUL">A făcut liceul la Bitolia şi a urmat Facultatea de Litere şi Filosofie din Bucureşti, unde i-a avut profesori pe Titu Maiorescu şi pe Nicolae Iorga, care l-au apreciat. Primul volum, <span class="CharOverride-3">De la noi</span> (proză în dialect aromân), i-a apărut în 1903. A redactat, împreună cu N. Batzaria, revista în dialect „Graiu bun” (1906–1907, 1909). Din 1909 a fost interpret la Legaţia Română din Londra; până în 1914 a studiat în paralel literele la Londra şi Oxford. În 1916, la intrarea României în război, se întoarce în ţară şi pleacă pe front. Ulterior a fost consul general al României în Anglia (1920–1933), perioadă în care a lucrat în chip remarcabil pentru a statornici relaţii între oamenii de cultură englezi şi români. A mijlocit – între altele – stabilirea unor legături între Bernard Shaw şi Teatrul Naţional din Bucureşti şi a sprijinit traducerea în limba engleză a romanului <span class="CharOverride-3">Pădurea spânzuraţilor</span> de Liviu Rebreanu. De-a lungul întregii sale vieţi, dar mai ales ca docent la King’s College din Oxford şi la Universitatea din Londra, a făcut cunoscută cultura română prin cursuri şi prin cărţile publicate. Totodată, a semnat numeroase studii şi cărţi despre cultura engleză. În 1925 a fost ales membru corespondent al Academiei Române. Din 1933 a îndeplinit misiunea de consul general al României la Ierusalim, ceea ce i-a înlesnit documentarea pentru lucrările de istoria culturii într-o direcţie în care mai publicase şi care se va dovedi ulterior de o mare însemnătate. În timpul celui de-al Doilea Război Mondial, în calitate de consilier cultural la Legaţia Română, s-a aflat la Londra, şi a continuat să publice lucrări despre istoria şi cultura românilor. A colaborat la „Românul de la Pind”, „România literară”, „Convorbiri literare”, „Analele Academiei Române”, „Luceafărul”, „Boabe de grâu”, „Cuget românesc”, „Ideea europeană”, „Lumina”, „Lilicea Pindului”, „Revista aromânească”, „Universul”, „Notes and Queries” (Paris) ş.a. A publicat în periodice proză scurtă şi poezii în dialectul aromân. </p>
			<p class="Heuristica-BASE">Alături de alţi cărturari români – N. Iorga, Grigore Nandriş, G. Cioran, T. Bodogae –, <span class="CharOverride-2">B.</span> a urmărit raporturile culturii române cu sudul Peninsulei Balcanice şi îndeosebi cu Muntele Athos, punând în lumină puternica influenţă a mănăstirilor de la Sfântul Munte asupra celor din Mediterana orientală. S-a dedicat, de asemenea, unor studii privind arta populară românească, mai cu seamă ţesăturile, subliniind originalitatea interpretării modelelor şi a armoniei cromatice. În anii imediat următori Primului Război Mondial a fost însă personalitatea cea mai marcantă a anglisticii româneşti. Spre deosebire de scrierile sale în proză, unele primite cu o oarecare răceală – E. Lovinescu, de pildă, vorbind despre romanul <span class="CharOverride-3">O viaţă</span>, apărut în 1921, considera că scriitorul „nu reuşeşte să ridice o simplă schiţă filigranată la tonul şi dezvoltarea epică necesară” –, notele de călătorie în Anglia, scrise cu mai multă vervă decât cele ale lui Ioan Botez şi N. Petrescu, publicate cam în acelaşi timp, dovedeau o fină înţelegere şi capacitatea de a explica societatea contemporană engleză, încă insuficient cunoscută la noi. Rodul îndelungatei sale şederi în Anglia, al preocupării de a observa viaţa londoneză şi de a fi permanent la curent cu problemele culturii engleze se reflectă iniţial în câteva note şi scurte eseuri apărute în „Convorbiri literare”, unde alternau cu schiţele din viaţa aromânilor, însemnările despre poezia în dialect din Macedonia şi cu florilegiile de versuri populare din aceleaşi ţinuturi. Eseurile de anglistică se referă la personalităţi precum Thomas Carlyle, John Ruskin, Frank Harris, la teatru şi reviste literare, dar şi la imaginea românilor în paginile scriitorilor englezi. Cele mai semnificative comentarii sunt însă cele privitoare la Shakespeare, la teatrul elisabetan şi la spectacolele shakespeariene pe scenele moderne. <span class="CharOverride-2">B.</span> este cel dintâi român care semnalează viziunea regizorală înnoitoare a lui Gordon Craig şi a lui Granville-Parker, conchizând că „dramele lui Shakespeare nu au numai valoare istorică, ci ele sunt întru totul şi ale timpului nostru”. Cartea <span class="CharOverride-3">Shakespeare in Roumania</span>, editată la Londra în 1931, nu intenţiona să epuizeze o temă, ci doar să atragă luarea-aminte asupra unui aspect important al circulaţiei motivelor între două culturi europene. <span class="CharOverride-2">B.</span> este unul dintre primii care introduc acest element esenţial în cercetarea comparatistă românească, extinzând studiul comparativ şi asupra literaturilor populare. Cât s-a aflat la Londra, şi-a asumat sarcina de a prezenta publicului englez unele forme specifice ale culturii româneşti. Conferinţele sale, ale căror texte s-au pierdut, au avut, după cum se poate afla din relatările contemporane expunerii lor, un efect deosebit de favorabil. Pe de altă parte, definindu-l poate în egală măsură, există la el un orizont al scrisului în care sunt proiectate originile proprii, lumea „împietrită sub o vrajă” a aromânilor. Tache Papahagi, editor al literaturii în dialect a autorului, l-a apreciat ca pe un poet etnoliric „de o inspiraţie profundă şi cumpănită”, afirmând că limba în care a scris este „adevăratul dialect literar aromân”. <span class="CharOverride-2">B.</span> este, printre scriitorii aromâni, cel mai apt să susţină dimensiunea reflexivă, fără a ignora nici metafora, ceea ce conferă densitate şi expresivitate discursului liric sau epic. Din acest unghi, mai cu seamă povestirile sale par a fi nişte mici romane condensate, ca de pildă <span class="CharOverride-3">Gardana</span>, remarcată de E. Lovinescu, tradusă în 1921 şi în limba engleză. Autorul se dovedeşte un povestitor plin de farmec, în nota arhaică a graiului din Pind, cu sonorităţi de veche cronică. Atât în poezie, cât şi în povestiri şi nuvele ori în romane, sunt înfăţişate, ca în nişte stampe, imagini arhetipale din viaţa cărăvănarilor şi a păstorilor aromâni din vechime, a haiducilor, a luptătorilor aromâni pentru libertate. E o evocare nostalgică, o întoarcere obsesivă spre o umanitate distinctă în amalgamul de etnii din Balcani.</p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">De la noi</span>, Bucureşti, 1903; <span class="CharOverride-3">Graiu bun. Calendar aromânesc</span>, Bucureşti, 1909; <span class="CharOverride-3">Pe drumuri. Din viaţa aromânilor</span>, Bucureşti, 1914; <span class="CharOverride-3">Romantismul englez</span>, Bucureşti, f.a.; <span class="CharOverride-3">Papers on the Romanian People and Literature</span>, Londra, 1920; <span class="CharOverride-3">Zidra. Gardana. The Dead Pool</span>, Londra–New York, 1921; <span class="CharOverride-3">O viaţă</span>, Bucureşti, 1921; ed. (<span class="CharOverride-3">Doda)</span>, Londra, 1925; <span class="CharOverride-3">Ruva. Între două lumi</span>, Bucureşti, f.a.; <span class="CharOverride-3">Romanul englez contimporan</span>, Bucureşti, 1928; <span class="CharOverride-3">Paganism in Romanian Folklore</span>, Londra, 1928; <span class="CharOverride-3">Shakespeare in Roumania</span>, Londra, 1931; <span class="CharOverride-3">Din alte </span><span class="CharOverride-3">ţări. Studii şi impresii</span>, Bucureşti, 1933; <span class="CharOverride-3">Biblioteci mănăstireşti la Muntele Athos</span>, Bucureşti, 1934; <span class="CharOverride-3">Lands of Many Religions: Palestine, Syria, Cyprus and Mount Sinai</span>, Londra, 1934; <span class="CharOverride-3">Urme româneşti în Răsăritul Ortodox</span>, Bucureşti, 1935; <span class="CharOverride-3">Calea destinului</span>, Bucureşti, 1938; <span class="CharOverride-3">Cartea cu amintiri</span>, Bucureşti, 1938; <span class="CharOverride-3">Din Anglia. Însemnările unui literat</span>, Iaşi, f.a.; <span class="CharOverride-3">Vechi legături cu Anglia</span>, Bucureşti, 1938; <span class="CharOverride-3">Necunoscuta</span>, Bucureşti, 1939; <span class="CharOverride-3">Origin of the Roumanians</span>, Worchester–Londra, 1941; <span class="CharOverride-3">The Roumanian Church</span>, Londra, 1943; <span class="CharOverride-3">Heritage of Byzantium</span>, Londra, 1947; <span class="CharOverride-3">Romantismul: romanul englez</span>, îngr. şi introd. Andi Bălu, Bucureşti, 1999; <span class="CharOverride-3">Pe tărâmuri biblice</span>, Bucureşti, 2000. <span class="CharOverride-2">Traduceri: </span>Oscar Wilde, <span class="CharOverride-3">De Profundis</span>, Bucureşti, [1915].</p>
			<p class="Heuristica___m_RPR"><span class="CharOverride-2">Repere bibliografice:</span> M. Iorgulescu, <span class="CharOverride-3">„O viaţă”</span>, SBR, 1921, 3; O.B. [Octav Botez], <span class="CharOverride-3">„Din Anglia”</span>, VR, 1922, 8; Dragoş Protopopescu, <span class="CharOverride-3">Un roman românesc în Anglia</span>, UVR, 1926, 24; Em. Bucuţa, [<span class="CharOverride-3">Marcu Beza</span>], G, 1928, 6–7, 1929, 4; Dragoş Protopopescu, <span class="CharOverride-3">Shakespeare în România</span>, RP, 1931, 4076; Adrian Maniu, <span class="CharOverride-3">Nuvele macedonene</span>, U, 1934, 250; Izabela Sadoveanu, <span class="CharOverride-3">Marcu Beza</span>, ALA, 1934, 730; Perpessicius, <span class="CharOverride-3">Opere</span>, VII, <span class="CharOverride-3">123–126</span>, VIII, <span class="CharOverride-3">43–46, 398–400</span>; Petru Comarnescu, <span class="CharOverride-3">Urme româneşti…</span>, RFR, 1936, 11; Lovinescu, <span class="CharOverride-3">Ist. lit. rom. cont.</span>,<span class="CharOverride-3"> 283–284</span>; Ralea, <span class="CharOverride-3">Scrieri</span>, II, <span class="CharOverride-3">536</span>; Tache Papahagi, <span class="CharOverride-3">Grai, folclor, etnografie</span>, îngr. şi pref. Valeriu Rusu, Bucureşti, 1981, <span class="CharOverride-3">393–403</span>; <span class="CharOverride-3">Marcu Beza</span>, UVPA, <span class="CharOverride-3">197–199</span>; Petru Comarnescu, <span class="CharOverride-3">Kalokagathon</span>, îngr. Dan Grigorescu şi Florin Toma, introd. Dan Grigorescu, Bucureşti, 1985, <span class="CharOverride-3">255–258</span>; Scarlat, <span class="CharOverride-3">Ist. poeziei</span>, IV, <span class="CharOverride-3">97–98</span>; Valeriu Papahagi, <span class="CharOverride-3">Marcu Beza</span>, TR, 1993, 10, 11; <span class="CharOverride-3">Dicţ scriit. rom.</span>, I, <span class="CharOverride-3">270–272</span>; Petre Oprea, <span class="CharOverride-3">Marcu Beza</span>, „Plural”, 2004, 1; Datcu, <span class="CharOverride-3">Dicţ. etnolog.</span>, <span class="CharOverride-3">103</span>. &#9;<span class="Semnatura">D.G., Hr.C. </span></p>
			<p class="Heuristica-PRIMUL"><span class="CharOverride-2">BEZDECHI, Ştefan</span> (24.IV.1888, Ploieşti – 25.III.1958, Cluj), clasicist, traducător. Părinții erau mici meseriaşi de origine aromână. Şi-a făcut studiile gimnaziale și liceale în Ploieşti. Absolvind în 1907, devine student al Facultăţii de Litere şi Filosofie a Universităţii din Bucureşti, secţia limbi clasice. Este discipol al lui Vasile Pârvan, care îl numeşte asistent onorific la Catedra de istorie antică, unde va preda elina. Din 1915, cu o bursă de specializare, a studiat la Berlin. Astfel a putut veni în contact cu vestiţi cercetători ai Antichităţii, ca Ulrich von Willamowitz-Moellendorff şi Eduard Norden. La intrarea României în Primul Război Mondial, se refugiază în Danemarca, la Copenhaga, unde serveşte ca interpret. În 1919, când s-a organizat Universitatea Daciei Superioare la Cluj, este numit agregat stagiar pentru limba şi literatura greacă la Facultatea de Litere. Treizeci de ani (1919–1951) va activa la catedră, fiind profesor titular din 1926. Decan în 1931–1932, e și director al Institutului de Studii Clasice (1933–1934). Obţinuse în 1920, la Bucureşti, titlul de doctor în litere cu o teză despre al patrulea discurs al lui Demostene. Membru al Şcolii Române din Roma, cercetează aici, în 1924, manuscrise din arhiva Vaticanului, descoperind şi publicând inedite ale istoricului bizantin Nicephor Gregoras. Este prezent în periodice clujene („Dacoromania”, „Cultura poporului”, „Societatea de mâine” – unde semna Tiberiu Boldur –, „Hyperion”, „Gând românesc”, „Anuarul Institutului de Studii Clasice”, „Symposion”), în „Transilvania” din Sibiu, „Ephemeris Dacoromana” din Roma, „Acropole” din Atena, de asemenea, în „Neamul românesc literar”, „Drum drept”, „Convorbiri literare”, „Analele Dobrogei”, „Orpheus”, „Favonius”, „Propilee literare”, „Camenae” ş.a.</p>
			<p class="Heuristica-BASE">Două volume publicate de <span class="CharOverride-2">B.</span>, sinteze în domeniul clasicismului, <span class="CharOverride-3">Aristofan şi contemporanii săi</span> (1922) şi <span class="CharOverride-3">Gânduri şi chipuri din Grecia veche </span>(1927), oferă, pentru un public mai larg, primul, imaginea luptei de idei, de mentalităţi şi forme de artă din Grecia de după războiul peloponeziac, dezvoltată în jurul unor personalităţi definitorii, Euripide şi Aristofan, iar al doilea, prin Homer şi Socrate, o privire asupra vieţii spirituale ca principiu dinamic pentru evoluţia elenismului şi destinul umanităţii. Pledoarie pentru reactualizarea unei tradiţii majore, clasicismul antic, sunt şi traducerile lui <span class="CharOverride-2">B.</span> A transpus în româneşte toate dialogurile lui Platon (şi a publicat mare parte dintre ele). A dat, sub titlul <span class="CharOverride-3">Statul atenian</span> (1944), <span class="CharOverride-3">Constituţia Atenei</span> de Aristotel, versiunea la <span class="CharOverride-3">Metafizica</span>  fiind editată postum, în 1965. A tradus din Aristofan şi din Euripide, Lucian, Xenofon, Hesiod şi Plutarh. A alcătuit <span class="CharOverride-3">Antologia liricilor greci</span> (1927) şi <span class="CharOverride-3">Antologia poeziei greceşti</span>. <span class="CharOverride-3">1800–1930</span> (1939), precum şi o culegere de texte pe tema <span class="CharOverride-3">Sportul la eleni </span>(1930, în colaborare cu Elefterie Bezdechi).<span class="CharOverride-3"> </span>Tot el îl face cunoscut pe Nonnos din Panoplis, autorul unei epopei ce îl celebra pe Dionisos. A ilustrat literatura latină prin versiuni româneşti din Marc Aureliu şi din Ovidiu –<span class="CharOverride-3">Tristia </span>(1930), prima traducere integrală în română, pentru care primeşte Premiul „Năsturel-Herescu” al Academiei Române, <span class="CharOverride-3">Ponticele</span> nefiind editate în volum. A pătruns în cercetarea literaturii religioase cu <span class="CharOverride-3">Bucăţi alese din opera Sf</span><span class="CharOverride-3">ântului Athanasie cel Mare </span>(1925)<span class="CharOverride-3"> </span>şi cu editarea unor scrieri ale<span class="CharOverride-3"> </span>Sfântului Ioan Gură de Aur (1937–1938). A lăsat o monografie asupra primului umanist de origine română, Nicolaus Olahus (1939), a publicat <span class="CharOverride-3">Cronica inedită de la Blaj a protosinghelului Naum Râmniceanu </span>(I, 1944)<span class="CharOverride-3">.</span> Cu <span class="CharOverride-3">Trei comedii</span> (1922) din Ludwig Holberg, <span class="CharOverride-2">B.</span> este primul nostru traducător din daneză. La tălmăcirea <span class="CharOverride-3">Utopiei</span> lui Thomas Morus, apărută în 1958, a lucrat, ca și la alte traduceri, împreună cu fratele său, Elefterie Bezdechi. Versiunea românească din 1959 după Erasmus, <span class="CharOverride-3">Elogiul nebuniei</span>, îi aparţine. Traducerile lui <span class="CharOverride-2">B.</span>, antologiile pe care le-a alcătuit sunt însoţite de prefeţe, adevărate studii prin amploarea şi exactitatea informaţiei filologice şi prin abordarea comparatistă. </p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">Aristofan şi contemporanii săi</span>, Bucureşti, 1922; <span class="CharOverride-3">Gânduri şi chipuri din Grecia veche</span>, Cluj, 1927; <span class="CharOverride-3">Nicolaus Olahus, primul umanist de origine română</span>, Aninoasa-Gorj, 1939; <span class="CharOverride-3">Nonnos şi Ovidiu</span>, Sibiu, 1941; <span class="CharOverride-3">Pentru clasicism</span>, Sibiu, 1942; <span class="CharOverride-3">Sfântul Ioan Gură de Aur şi Platon</span>, Sibiu, 1945; <span class="CharOverride-3">Gânduri şi chipuri din lumea antică</span>, îngr. şi pref. Veronica Mocanu, postfaţă Nicolae Lascu, Cluj-Napoca, 1980; ed. îngr. și pref. Veronica Hicea-Mocanu, Cluj-Napoca, 2001. <span class="CharOverride-2">Ediţii:</span> <span class="CharOverride-3">Cronica inedită de la Blaj</span> <span class="CharOverride-3">a protosinghelului Naum Râmniceanu</span>, partea I, introd. edit., Cluj-Sibiu, 1944. <span class="CharOverride-2">Traduceri:</span> Marc Aureliu, <span class="CharOverride-3">Către sine însuşi</span>, pref. trad., Bucureşti, 1922; ed. pref. Elefterie Bezdechi, Bucureşti, 1923; Ludwig Holberg, <span class="CharOverride-3">Trei comedii</span>, pref. trad., Bucureşti, 1922; Platon, <span class="CharOverride-3">Dialoguri</span>, pref. trad., Bucureşti, 1922 (în colaborare cu Elefterie Bezdechi), <span class="CharOverride-3">Fedru</span>, pref. trad., Aninoasa-Gorj, 1939, <span class="CharOverride-3">Protagoras şi Lysis</span>, pref. trad., Sibiu, 1941, <span class="CharOverride-3">Euthyfron. Menexen</span>, pref. trad., Sibiu, 1943, <span class="CharOverride-3">Menon Euthydemus</span>, pref. trad., Sibiu, 1943, <span class="CharOverride-3">Alcibiade, </span>I–II, pref. trad.,<span class="CharOverride-3"> </span>Bucureşti, 1943, <span class="CharOverride-3">Parmenide</span>, introd. trad., Sibiu, 1943, <span class="CharOverride-3">Hippias Maior</span>, pref. trad., Sibiu, 1943, <span class="CharOverride-3">Symposion</span>, pref. trad., Bucureşti, 1944, <span class="CharOverride-3">Sofistul</span>, pref. trad., Sibiu, 1945, <span class="CharOverride-3">Scrisorile. Dialoguri suspecte. Dialoguri apocrife</span>, introd. trad., Bucureşti, 1996; Aristotel, <span class="CharOverride-3">Politica</span>, introd. trad., Bucureşti, [1924] (în colaborare cu Elefterie Bezdechi), <span class="CharOverride-3">Statul atenian</span>, pref. trad., Bucureşti, [1944], <span class="CharOverride-3">Metafizica</span>, îngr. şi introd. Dan Bădărău, Bucureşti, 1965; Aristofan, <span class="CharOverride-3">Norii</span>, Bucureşti, 1924; ed. pref. C.I. Balmuș, Bucureşti, 1955 (în colaborare cu Demostene Botez), <span class="CharOverride-3">Păsările</span>, Arad, 1926, <span class="CharOverride-3">Plutus</span>, pref. trad., Sibiu, 1944; Lucian din Samosata, <span class="CharOverride-3">Dialoguri şi conferinţe</span>, introd. trad., Bucureşti, [1924], <span class="CharOverride-3">Dialogurile morţilor şi dialogurile zeilor</span>, pref. trad., Bucureşti, [1926] (în colaborare cu Elefterie Bezdechi); Euripide, <span class="CharOverride-3">Bacantele. Alceste. Ciclopul</span>, pref. trad., Bucureşti, 1925, <span class="CharOverride-3">Hippolit</span>, pref. trad., Sibiu, 1944; Xenofon, <span class="CharOverride-3">Apologia lui Socrate</span>, Bucureşti, 1925, <span class="CharOverride-3">Tratatul de vânătoare</span>, Cluj, 1934; <span class="CharOverride-3">Bucăţi alese din opera Sfântului Atanasie cel Mare</span>, introd. trad.,<span class="CharOverride-3"> </span>Cluj, 1925; <span class="CharOverride-3">Antologia liricilor greci</span>, pref. trad., Cluj, 1927; Ovidiu, în <span class="CharOverride-3">Din elegiile lui...</span>, Cernăuţi, 1928, <span class="CharOverride-3">Tristia. Scrisori din Tomis</span>, pref. trad., Cluj, 1930; ed. 2, Bucureşti, 1957; Hesiod, <span class="CharOverride-3">Lucrări şi zile</span>,<span class="CharOverride-3"> </span>pref. C. Martinovici, Cluj, 1930; ed. (<span class="CharOverride-3">Munci şi zile</span>), Bucureşti, 1957; [Hipocrate, Seneca, Galenus, Plutarh, Anthyllus, Pausanias, Philostratos, Elian, Heliodor], în <span class="CharOverride-3">Sportul la eleni</span>, Cluj, 1930 (în colaborare cu Elefterie Bezdechi); Sfântul Ioan Gură de Aur, <span class="CharOverride-3">Scrieri alese</span>, I–II, Râmnicu Vâlcea, 1937–1938, <span class="CharOverride-3">Predici despre poc</span><span class="CharOverride-3">ăinţă şi despre Sf. Vavila</span>, pref. trad., Sibiu, 1938; <span class="CharOverride-3">Antologia poeziei greceşti. 1800–1930</span>, pref. trad., Cluj, 1939; Plutarh, <span class="CharOverride-3">Despre mânie. Despre liniştea sufletească. Despre limbuţie</span>, pref. trad., Sibiu, 1943; Thomas Morus, <span class="CharOverride-3">Utopia</span>, Bucureşti, 1958 (în colaborare cu Elefterie Bezdechi); ed. îngr. Ion Acsan, Bucureşti, 2000; Erasmus, <span class="CharOverride-3">Elogiul nebuniei</span>, introd. Constantin I. Botez, Bucureşti, 1959; ed. introd. Gheorghe Vlăduţescu, Bucureşti, 2005. </p>
			<p class="Heuristica___m_RPR"><span class="CharOverride-2">Repere bibliografice:</span> Perpessicius, <span class="CharOverride-3">Opere</span>,<span class="CharOverride-3"> </span>XII, <span class="CharOverride-3">542</span>; N.I. Herescu, <span class="CharOverride-3">Pentru clasicism</span>, Craiova, 1937, <span class="CharOverride-3">62</span>; Eugeniu Sperantia,<span class="CharOverride-3"> Figuri universitare</span>, Bucureşti, 1967, <span class="CharOverride-3">87–95</span>; Lascu, <span class="CharOverride-3">Clasicii, passim</span>; Mircea Muthu, <span class="CharOverride-3">Ştefan Bezdechi</span>, RITL, 1988, 1–2; <span class="CharOverride-3">Dicţ. esenţial</span>, <span class="CharOverride-3">82–84</span>; Magdalena Indrieş, <span class="CharOverride-3">Patriae et Scientiae Sacrum</span>, Oradea, 2008, <span class="CharOverride-3">48–109</span>,<span class="CharOverride-3"> 225–226</span>,<span class="CharOverride-3"> 285–306.</span> &#9;<span class="Semnatura">S.C.</span></p>
			<div class="_idGenObjectLayout-1">
				<div id="_idContainer030">
					<div id="_idContainer028" class="Basic-Text-Frame">
						<p class="Titlu-Nume-H">BEZVICONI, Gheorghe </p>
						<p class="Titlu-mic-DATE">(14.IV.1910, Jitomir, Ucraina – 29.IV.1966, Bucureşti), istoric literar.</p>
					</div>
					<div id="_idContainer029" class="Basic-Graphics-Frame _idGenObjectStyleOverride-1">
						<img class="_idGenObjectAttribute-1" src="06B_766-833_Beligan-BiblioAcad-web-resources/image/Bezviconi_Gsh.png" alt="" />
					</div>
				</div>
			</div>
			<p class="Heuristica-PRIMUL">Este fiul Sofiei (n. Pigulevski) şi al lui Gavriil Bezveconnîi, care se trăgea dintr-o veche familie de cazaci. Încă licean (avea şaptesprezece ani), debutează cu articole de istorie, scrise în limba rusă, apoi şi în franceză şi română. După moartea tatălui său (1937), pleacă la Bucureşti. Preţuit de N. Iorga, zelosul tânăr, care fusese cooptat ca membru corespondent al unor societăţi ştiinţifice din străinătate, este angajat, în 1938, la Institutul pentru Studiul Istoriei Universale. În presa franceză, belgiană, elveţiană, austriacă, bulgară, cehă apar consemnări elogioase despre activitatea sa, referirile vizând mai ales revista, scoasă cu multe sacrificii, „Din trecutul nostru” (Chişinău, 1933–1939). Devine membru fondator al Societăţii Scriitorilor Basarabeni. După război începe o perioadă ingrată şi pentru <span class="CharOverride-2">B.</span> În anii 1953 şi 1954 nu găseşte altă soluţie de supravieţuire decât să se angajeze portar, apoi paznic la cimitirul Bellu. Rămas şi acolo om de ştiinţă şi continuând preocupări mai vechi (<span class="CharOverride-3">Cimitirul Bellu din Bucureşti – muzeu de sculptură şi arhitectură</span>, 1941), întocmeşte lucrarea <span class="CharOverride-3">Necropola Capitalei</span>, publicată postum (1972), preţioasă prin documentaţia ei insolită. Reangajat la Institutul de Istorie din Bucureşti, realizează în anii ’60 alte câteva lucrări importante.</p>
			<p class="Heuristica-BASE"><span class="CharOverride-2">B.</span> a scris atât de mult, încât nu e de mirare că s-a folosit şi de pseudonime: Gh. Bohuş, Alexis Gurja (sau Gurji), Gh. Moldovan, Nicolae Pândaru, Nicolae Strajă. A colaborat mai întâi, în limba rusă, la publicaţii din Chişinău: „Deni” (1929), „Naşe vremea”, „Naşa reci”, apoi la „Viaţa Basarabiei”, „Izbânda”, „Arhivele Basarabiei” ş.a. Periodicele în care mai semnează sunt puzderie: „Gazeta femeii”, „Însemnări ieşene”, „Bugeacul”, „Gazeta cărţilor”, „Convorbiri literare”, „Păstorul Tutovei”, „Ani”, „Cetatea Moldovei”, „Vre&#173;mea” ş.a. Broşurile lui <span class="CharOverride-2">B.</span> (uneori, simple extrase) dezvăluie, în afara unei neistovite puteri de muncă, un mare apetit al scormonirii: <span class="CharOverride-3">Cărturari basarabeni</span> (1940), <span class="CharOverride-3">Din alte vremi</span> (1940), <span class="CharOverride-3">Romancierul Dimitrie Moruzi</span> (1942), <span class="CharOverride-3">Costache Stamati. Familia şi contemporanii săi</span> (1942), <span class="CharOverride-3">Scriitorul Leon Donici</span> (1942), <span class="CharOverride-3">Profiluri de ieri şi de azi</span> (1943) ş.a. Pentru lucrarea <span class="CharOverride-3">C</span><span class="CharOverride-3">ălători ruşi în Moldova şi Muntenia</span> (1947) i se atribuie Premiul „Năsturel-Herescu” al Academiei Române. Genealogist a cărui osârdie nu o egalează decât o capacitate neobişnuită de absorbţie a documentului, <span class="CharOverride-2">B.</span> este, în felul lui, un erudit. Schiţele monografice consacrate ţinuturilor de dincolo, dar şi de dincoace de Prut încorporează un belşug de informaţii culese cu o tenacitate ce impune. Mai mult decât legendele, adevărul istoric îl captivează. Argumentând ideea de continuitate, sub asprimea unor vremuri potrivnice, el subliniază, fără a cădea în retorism, vitalitatea şi forţa de expansiune a elementului autohton. Unor boieri, ofiţeri, cărturari basarabeni li se alcătuieşte cu minuţie biografia, ţinta ultimă a documentaristului, tentat câteodată de romanţări, fiind aceea de a reconstitui „viaţa de basm” a altor timpuri. Înclinat spre portretistică, manifestând aptitudini de memorialist, <span class="CharOverride-2">B.</span> lasă să pătrundă în contribuţiile lui episoade de aventură, mister, intrigi amoroase, baluri, dueluri. Unele studii tind să ia o turnură romanescă. De altfel, cărturarul a şi compus, în ruseşte, între 1953 şi 1956, un roman, <span class="CharOverride-3">Ultimul om de prisos</span>, tipărit parţial în revista „Codrî” (1990). Medalioanele de scriitori (C. Stamati-Ciurea, Al. Donici, I. Sârbu, Dimitrie Moruzi, C. Stere, Leon Donici) alcătuiesc, laolaltă, un compendiu de literatură basarabeană, minat însă de un şovăielnic simţ al valorii. Într-o măsură, erorile de gust sunt compensate prin acribie. </p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">Cărturari basarabeni</span>, Chişinău, 1940; <span class="CharOverride-3">Boierimea Moldovei dintre Prut şi Nistru</span>, I–II, Bucureşti, 1940–1943; ed. Bucureşti, 2004; <span class="CharOverride-3">Din alte vremi</span>, Bucureşti, 1940; <span class="CharOverride-3">Cimitirul Bellu din Bucureşti – muzeu de sculptură şi arhitectură</span>, Bucureşti, 1941; <span class="CharOverride-3">Romancierul Dimitrie Moruzi</span>, Iaşi, 1942; <span class="CharOverride-3">Costache Stamati. Familia şi contemporanii săi</span>, pref. Artur Gorovei, Iaşi, 1942; <span class="CharOverride-3">Scriitorul Leon Donici</span>, Iaşi, 1942; <span class="CharOverride-3">Profiluri de ieri </span><span class="CharOverride-3">şi de azi</span>,<span class="CharOverride-3"> </span>Bucureşti, 1943;<span class="CharOverride-3"> Călători ruşi în Moldova şi Muntenia</span>,<span class="CharOverride-3"> </span>Bucureşti, 1947; ed. Bucureşti, 2003; <span class="CharOverride-3">Puşkin în exil</span> (în colaborare cu Scarlat Callimachi), pref. Scarlat Callimachi, Bucureşti, 1947; <span class="CharOverride-3">Contribuţii la istoria relaţiilor rom</span><span class="CharOverride-3">âno–ruse</span>, Bucureşti, 1962; ed. îngr. Ion Varta, Bucureşti, 2004; <span class="CharOverride-3">Necropola Capitalei</span>, Bucureşti, 1972; ed. îngr. și pref. Iurie Colesnic, Chişinău, 1997; <span class="CharOverride-3">Semimileniul Chişinăului</span>, Chişinău, 1996. </p>
			<p class="Heuristica___m_RPR"><span class="CharOverride-2">Repere bibliografice:</span> N. Iorga, <span class="CharOverride-3">Gheorghe Bezviconi</span>, RI, 1940, 4–6; Scarlat Preajbă, <span class="CharOverride-3">Prezent</span><span class="CharOverride-3">ări literare</span>, Bucureşti, 1941, <span class="CharOverride-3">21–27</span>;<span class="CharOverride-3"> </span>Tudor, <span class="CharOverride-3">Mişcarea</span>, <span class="CharOverride-3">210–211</span>; Iuri Colesnic,<span class="CharOverride-3"> Gheorghe Bezviconi. Bibliografie</span>, Chişinău, 1995; Florin Faifer, <span class="CharOverride-3">Gheorghe Bezviconi – o râvnă de benedictin</span>, RR, 1996, 3; Burlacu, <span class="CharOverride-3">Lit. rom. Basarabia</span>,<span class="CharOverride-3"> 211</span>; <span class="CharOverride-3">Dicţ. Chişinău</span>,<span class="CharOverride-3"> 52–53.</span> &#9;<span class="Semnatura">F.F.</span></p>
			<p class="Heuristica-PRIMUL"><span class="titlu-12">BHOSE, Amita</span> (9.II.1933, Calcutta, India – 24.X.1992, Bucureşti), eminescolog, traducătoare indiană. Fiică a Pratimei Bhose și a lui Sudhir Kumar Bhose, avocat la Înalta Curte de Justiție din Calcutta și la Curtea Supremă din New Delhi,<span class="CharOverride-2"> B.</span> provine din două familii cu tradiţii intelectuale şi beneficiază de o educaţie aleasă. Studiază chimia, fizica şi matematica la Universitatea din Calcutta, obţinând o diplomă în 1953. Însoţindu-şi în România soţul care se specializa în geologia petrolului, urmează un curs de limba română la Universitatea din Bucureşti (1959–1961). Revenită în India, desfăşoară o activitate intensă, proiectul fiind promovarea literaturii române. Sub semnătura Amita Ray, publică interviuri, articole şi povestiri în mai multe reviste indiene de limbă bengali şi traduce în această limbă, între 1962 şi 1972, teatru, proză şi poezie de I.L. Caragiale, Mihail Sebastian, Mihail Sadoveanu, Zaharia Stancu, M. Eminescu, Marin Sorescu ş.a. În 1965 obţine licenţa în limbile engleză şi bengali la Universitatea din Calcutta. Predă, cu începere din 1972, limba bengali, apoi şi limba sanscrită, la Universitatea din Bucureşti, unde îşi susţine în 1975 doctoratul, sub conducerea Zoei Dumitrescu-Buşulenga, cu o teză despre Eminescu şi cultura indiană. În 1977 se stabileşte definitiv în România. Este distinsă în 1972 cu Premiul Uniunii Scriitorilor pentru traducerea în limba bengali a poeziilor lui Eminescu, iar în 1977 i se decernează, în semn de recunoaştere a serviciilor aduse culturii române, medalia comemorativă emisă cu prilejul centenarului independenţei de stat a României. </p>
			<p class="Heuristica-BASE"><span class="CharOverride-2">B.</span> este autoarea unor manuale şi dicţionare de limbă bengali şi a mai multor volume de traduceri în limba română din folclorul şi literatura bengaleză. În cadrul ediţiei operelor lui M. Eminescu (vol. XIV, 1985), a adnotat textul manuscriselor ce cuprind excerpte în limba sanscrită, iar în colecţia „Eminesciana” a Editurii Junimea din Iaşi i s-a publicat, în 1978, o versiune a lucrării de doctorat, axată pe raporturile poetului naţional cu mitologia şi cu filosofia indiană. Articolele şi studiile de comparatistică publicate în reviste academice şi literare din România sunt reproduse în volumul antologic postum <span class="CharOverride-3">Maree indiană. Interferenţe culturale indo-române</span> (1998), care cuprinde şi o bibliografie cvasicompletă a traducerilor şi conferinţelor autoarei. Ulterior, la Editura Cununi de Stele, înființată de o fostă studentă, Carmen Mușat-Coman, vor fi editate o serie de volume valorificând publicistica și arhiva lăsată de <span class="CharOverride-2">B.</span>: <span class="CharOverride-3">Eminescu și limba sanscrită</span> (2010), <span class="CharOverride-3">Proza literară a lui Eminescu și gândirea indiană</span> (2010), <span class="CharOverride-3">De la Durg</span><span class="CharOverride-3">ā</span><span class="CharOverride-3"> p</span><span class="CharOverride-3">ū</span><span class="CharOverride-3">j</span><span class="CharOverride-3">ā</span><span class="CharOverride-3">  la lumea lui Kalidasa. Emisiuni radiofonice la Radio România (1990-1991)</span> (2012), <span class="CharOverride-3">Sergiu Al-George văzut de noi, indienii</span> (2012). Tot aici apar o serie de traduceri lăsate în manuscris.</p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">Eminescu şi India</span>, Iaşi, 1978; ed. 2, pref. Zoe Dumitrescu-Buşulenga, Carmen Muşat-Coman, Bucureşti, 2011; <span class="CharOverride-3">Maree indiană. Interferenţe culturale indo–române</span>, îngr. Carmen Muşat-Coman, Bucureşti, 1998; <span class="CharOverride-3">Eminescu</span>, îngr. Mihai Dascal şi Carmen Muşat-Coman, pref. Zoe Dumitrescu-Buşulenga, Bucureşti, 2001; <span class="CharOverride-3">Eminescu și limba sanscrită</span>, București, 2010; <span class="CharOverride-3">Proza literară a lui Eminescu și gândirea indiană</span>, pref. Carmen Muşat-Coman, București, 2010; <span class="CharOverride-3">De la Durg</span><span class="CharOverride-3">ā</span><span class="CharOverride-3"> p</span><span class="CharOverride-3">ū</span><span class="CharOverride-3">j</span><span class="CharOverride-3">ā</span><span class="CharOverride-3"> la lumea lui Kalidasa. Emisiuni radiofonice la Radio România (1990-1991)</span>, București, 2012; <span class="CharOverride-3">Sergiu Al-George văzut de noi, indienii</span>, pref. Dorina Al-George, Carmen Muşat-Coman, București, 2012. <span class="CharOverride-2">Traduceri:</span> <span class="CharOverride-3">Povestea prinţului Sobur. Basme populare bengali repovestite pentru copii</span>, Bucureşti, 1975; <span class="CharOverride-3">Proverbe </span><span class="CharOverride-3">şi cugetări bengaleze</span>, Bucureşti, 1975; Rabindranath Tagore, <span class="CharOverride-3">Scrisori rupte</span>, pref. trad., Bucureşti, 1978, <span class="CharOverride-3">Dragostea încurcă, dragostea descurcă</span>, pref. Carmen Muşat-Coman, Bucureşti, 2011, <span class="CharOverride-3">Soarele din prima zi</span>, îngr. Carmen Muşat-Coman, Bucureşti, 2011; <span class="CharOverride-3">Cele mai frumoase basme bengaleze</span>, Iaşi, 2008; Chandidas, <span class="CharOverride-3">Radha şi Krişna</span>, îngr. şi introd. trad., Bucureşti, 2009; <span class="CharOverride-3">Proverbe şi cugetări indiene</span>, Bucureşti, 2012; <span class="CharOverride-3">Proverbe şi cugetări sanscrite</span>, Bucureşti, 2012.</p>
			<p class="Heuristica___m_RPR"><span class="CharOverride-2">Repere bibliografice:</span> Şerban Cioculescu, <span class="CharOverride-3">Eminesciana</span>, Bucureşti, 1985, <span class="CharOverride-3">355–356</span>; Zoe Dumitrescu-Buşulenga, <span class="CharOverride-3">Eminescu. Viaţă, creaţie, cultură</span>, Bucureşti, 1989, <span class="CharOverride-3">492–493</span>; Teodor Vârgolici, <span class="CharOverride-3">Eminescu şi spiritualitatea indiană</span>, ALA, 2004, 699; Simona-Grazia Dima, <span class="CharOverride-3">Eminescu şi filosofiile Indiei</span>, LCF, 2010,  30; <span class="CharOverride-3">Dialoguri cu Amita Bhose. Eminescu este magnetul care mă atrage spre România</span>, pref. Carmen Muşat-Coman, Bucureşti, 2010. &#9;<span class="Semnatura">C.Pp.</span></p>
			<div class="_idGenObjectLayout-1">
				<div id="_idContainer033">
					<div id="_idContainer031" class="Basic-Text-Frame">
						<p class="Titlu-Nume-H">BIANU, Ioan </p>
						<p class="Titlu-mic-DATE">(8.IX.1856, Făget, j. Alba – 13.II.1935, Bucureşti), filolog, bibliograf, editor, istoric literar. </p>
					</div>
					<div id="_idContainer032" class="Basic-Graphics-Frame _idGenObjectStyleOverride-1">
						<img class="_idGenObjectAttribute-1" src="06B_766-833_Beligan-BiblioAcad-web-resources/image/BIANU_Ion.jpg" alt="" />
					</div>
				</div>
			</div>
			<p class="Heuristica-PRIMUL">Este fiul Anicăi (n. Popa) şi al lui Gligor Bianu, ţărani. După absolvirea gimnaziului de la Blaj, urmează cursurile Facultăţii de Filosofie şi Litere din Bucureşti (1876–1881). În următorii doi ani îşi continuă studiile la Milano şi Paris, cercetând totodată modul de organizare şi funcţionare a marilor biblioteci. Revenit în ţară, este profesor la Liceul „Sf. Sava”, din Bucureşti, apoi, din 1901, predă istoria literaturii române la facultatea pe care o urmase. Cea mai mare parte a vieţii şi-o consacră însă Academiei Române şi, în special, Bibliotecii Academiei Române. Numit în 1879 în postul de „scriitor–arhivist–bibliotecar”, <span class="CharOverride-2">B.</span> prelua un modest fond de cărţi şi manuscrise depozitat la întâmplare, pentru ca, fiind mai multe decenii director (1884–1935), să lase posterităţii un adevărat tezaur naţional, constituit din sute de mii de volume, manuscrise, periodice, stampe şi fotografii, colecţii numismatice, în bună parte riguros organizat, adăpostit într-o clădire adecvată. În plus, a fost permanent preocupat să scoată la lumină piesele puţin cunoscute sau rare, prin editarea şi comentarea lor. În 1895 el pune bazele bibliografiei generale româneşti, proiectată după criterii ştiinţifice şi realizată doar parţial în timpul vieţii sale. Ca membru corespondent (1887), activ (1902), secretar general (1927–1929), preşedinte (1929–1932) şi vicepreşedinte (1932–1935) al Academiei Române, a avut responsabilităţi şi iniţiative de mare importanţă pentru cultura naţională. Printre altele, s-a îngrijit de apariţia periodicelor acestei instituţii, a colecţiilor de folclor şi a unor serii de lucrări de diferite profiluri. Secretar al comisiei ortografice, contribuie substanţial la stabilirea unor reguli unitare, fiind un tenace susţinător al sistemului fonetic, propus de Titu Maiorescu. În 1899 tipăreşte rezultatele a aproape două decenii de dificile dezbateri în <span class="CharOverride-3">Ortografia limbei române</span>. Numele îi este legat şi de elaborarea <span class="CharOverride-3">Dicţionarului limbii române</span>, ca secretar, vreme de o jumătate de secol, al comisiei răspunzătoare de această operă. Între 1902 şi 1934 alcătuieşte numeroase rapoarte asupra scrierilor prezentate pentru premiile Academiei, susţinând, cu competenţă şi gust, valorile. A colaborat la „Analele Academiei Române”, „Columna lui Traian”, „Familia”, „Revista nouă”, „Convorbiri literare” şi multe altele. Apropiat al lui D.A. Sturdza, <span class="CharOverride-2">B.</span> a făcut politică liberală, fiind după 1895, în câteva rânduri, deputat. Un preţios document, <span class="CharOverride-3">Note politice. 1906–1914</span>, se referă şi la această experienţă. Opiniile cu privire la problema naţională sunt exprimate în broşurile <span class="CharOverride-3">Politica românilor din Ungaria</span> (1909, scrisă împreună cu Septimiu Albini şi semnată B-A) şi <span class="CharOverride-3">Pentru lămurirea situaţiei. Cuvinte către români</span> (1914, sub pseudonimul Ion Frunză), în aceasta din urmă militând pentru ralierea României la Puterile Centrale. </p>
			<p class="Heuristica-BASE"><span class="CharOverride-2">B.</span> are o remarcabilă operă de filolog şi cercetător al istoriei literare, axată pe câteva direcţii principale: editarea de texte vechi – <span class="CharOverride-3">Psaltirea Scheian</span><span class="CharOverride-3">ă</span>, câteva tipărituri coresiene, în colecţia <span class="CharOverride-3">Texte de limbă din sec. XVI. Pagini de veche scriere românească</span>; editarea, însoţită de studii substanţiale şi note, a unor importante opere – <span class="CharOverride-3">Psaltirea în versuri</span> a lui Dosoftei, predicile lui Antim Ivireanul, poeziile lui<span class="CharOverride-3"> </span>V. Alecsandri; elaborarea unor sinteze – <span class="CharOverride-3">Viaţa şi activitatea lui Maniu Samuil Micul alias Clain de Sadu</span> (1876), <span class="CharOverride-3">Momente culturale</span> (1904), conţinând studii despre Timotei Cipariu, A.T. Laurian, Costache Conachi, Al. Papiu-Ilarian. <span class="CharOverride-3">Bibliografia românească veche. 1508–1830</span> (I–IV, 1903–1944), realizată împreună cu Nerva Hodoş şi Dan Simonescu, lucrare monumentală atât prin concepţia modernă, cât şi datorită excelentelor condiţii gafice şi tehnice, este un valoros instrument de lucru, deoarece numeroase reproduceri, în special de prefeţe, descrieri şi diverse informaţii însoţesc înregistrarea fiecărei cărţi. <span class="CharOverride-3">Catalogul manuscriptelor româneşti </span>(I–III, 1907–1931), „întocmit” în colaborare cu Remus Caracaş şi G. Nicolaiasa, a presupus o muncă mai dificilă, de investigare a unor fonduri arhivistice preţioase. În alte câteva contribuţii <span class="CharOverride-2">B. </span>a abordat şi aspectele lingvistice ale epocii vechi, iar discursul de recepţie la Academie este intitulat <span class="CharOverride-3">Despre introducerea limbii româneşti în Biserica românilor</span> (1904). Iniţiind, în cadrul Bibliotecii Academiei, operaţia de catalogare şi descriere a ziarelor şi revistelor, el face un documentat istoric al începuturilor presei în ţările române, care prefaţează primul tom din <span class="CharOverride-3">Publicaţiile periodice româneşti</span> de Nerva Hodoş şi Al. Sadi Ionescu (1913). Corespondenţa lui <span class="CharOverride-2">B.</span>, mărturie relevantă despre sine, întregeşte şi nuanţează imaginea unei personalităţi cu o aparenţă aspră, luminând profilul unui om menit să umple un mare gol în cultura românească. Totodată, acest impresionant fond epistolar, încă nereconstituit în întregime, conţine informaţii inedite despre o întreagă epocă şi despre numeroşi contemporani, între care mulţi scriitori. </p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">Viaţa şi activitatea lui Maniu Samuil Micul alias Clain de Sadu</span>, Bucureşti, 1876; <span class="CharOverride-3">Poezia satirică la români</span>,<span class="CharOverride-3"> </span>Bucureşti, 1881; <span class="CharOverride-3">Despre cultura şi literatura românească </span><span class="CharOverride-3">în secolul al XIX-lea</span>, Bucureşti, 1891; <span class="CharOverride-3">Bibliografia românească veche. 1508–1830</span> (în colaborare cu Nerva Hodoş şi Dan Simonescu), I–IV, Bucureşti, 1903–1944; <span class="CharOverride-3">Despre introducerea limbii româneşti în Biserica românilor</span>, Bucureşti, 1904; <span class="CharOverride-3">Momente culturale</span>, pref. Ilarie Chendi, Bucureşti, 1904; <span class="CharOverride-3">Catalogul manuscriptelor româneşti</span> (în colaborare cu Remus Caracaş şi G. Nicolaiasa), vol. I–II, Bucureşti, 1907–1913, vol. III, Craiova, 1931; <span class="CharOverride-3">Încep</span><span class="CharOverride-3">ătorii Academiei Române la 1866 şi 1867</span>, Bucureşti, 1922; <span class="CharOverride-3">Album de paleografie românească (Scrierea chirilică)</span> (în colaborare cu N. Cartojan), Bucureşti, 1926. <span class="CharOverride-2">Ediţii: </span>Antim Ivireanul, <span class="CharOverride-3">Predice făcute pe la praznice mari</span>, pref. edit., Bucureşti, 1886; Dosoftei, <span class="CharOverride-3">Psaltirea în versuri întocmită</span>, introd. edit., Bucureşti, 1887; <span class="CharOverride-3">Psaltirea Scheiană</span>, I, pref. edit., Bucureşti, 1889; G. M. Obedenaru, <span class="CharOverride-3">Texte macedo–române. Basme şi poezii poporale de la Cruşova</span>, pref. edit., Bucureşti, 1891; Vasile Alecsandri, <span class="CharOverride-3">Opere complete. Poezii</span>,<span class="CharOverride-3"> </span>I–II, pref. edit., Bucureşti, 1896; Coresi, <span class="CharOverride-3">Întrebare creştinească</span>, Bucureşti, 1925, <span class="CharOverride-3">Pravila Sfinţilor Apostoli</span>, Bucureşti, 1925, <span class="CharOverride-3">Lucrul apostolesc. Apostolul</span>, Bucureşti, 1930; <span class="CharOverride-3">Manuscris de la Ieud</span>, Bucureşti, 1925. </p>
			<p class="Heuristica___m_RPR"><span class="CharOverride-2">Repere bibliografice:</span> Iorga, <span class="CharOverride-3">Pagini</span>,<span class="CharOverride-3"> </span>I, <span class="CharOverride-3">37–39</span>; <span class="CharOverride-3">Publi&#173;caţiunile d-lui Ioan Bianu</span>, Bucureşti, 1901; G. Bogdan-Duică, <span class="CharOverride-3">„Despre introducerea limbii româneşti în Biserica românilor”</span>, CL, 1904, 7–9; Arghezi, <span class="CharOverride-3">Scrieri</span>, XXIII, <span class="CharOverride-3">269–272</span>, XXVI, <span class="CharOverride-3">215–218</span>; Nicolae Drăganu, <span class="CharOverride-3">„Texte de limbă din sec. XVI”</span>, DR, IV, 1924–1926, partea 2; <span class="CharOverride-3">Omagiu lui Ioan Bianu</span>, Bucureşti, 1927; <span class="CharOverride-3">S</span><span class="CharOverride-3">ărbătorirea profesorului Ion Bianu</span>, Bucureşti, 1928; Gala Galaction, <span class="CharOverride-3">Chipuri şi popasuri</span>,<span class="CharOverride-3"> </span>îngr. şi pref. Teodor Vârgolici, Bucureşti, 1969,<span class="CharOverride-3"> 107–110</span>; Iorga, <span class="CharOverride-3">Oameni</span>, III, <span class="CharOverride-3">436–437</span>; Ioachim Crăciun, <span class="CharOverride-3">Doi bibliografi români: Ioan Bianu (1856–1935) şi Al. Sadi-Ionescu (1873–1926)</span>, Cluj, 1937; Macrea, <span class="CharOverride-3">Contribuţii</span>, <span class="CharOverride-3">156–161</span>; <span class="CharOverride-3">Biblioteca Academiei R.S. România. 1867–1967</span>. <span class="CharOverride-3">Cartea centenarului</span>, Bucureşti, 1968, <span class="CharOverride-3">passim</span>; Theodorescu, <span class="CharOverride-3">Ist. bibl.</span>, <span class="CharOverride-3">73–99</span>; Bârlea, <span class="CharOverride-3">Ist. folc.</span>, <span class="CharOverride-3">377–379</span>; <span class="CharOverride-3">Scrisori către Ioan Bianu</span>, I–V, îngr. şi pref. Marieta Croicu şi Petre Croicu, Bucureşti, 1974–1980; Ciobanu, <span class="CharOverride-3">Însemne, </span>I, <span class="CharOverride-3">200–219</span>; Sextil Puşcariu<span class="CharOverride-3">, Memorii</span>, îngr. Magdalena Vulpe, pref. Ion Bulei, Bucureşti, 1978, <span class="CharOverride-3">825–830</span>; Gabriel Ştrempel, <span class="CharOverride-3">Biblioteca Academiei Române în viaţa lui Ioan Bianu</span>, „Memoriile Secţiei de ştiinţe filologice, literatură şi arte”, t. VII, 1985; Ioan-Dan Dumitraș, <span class="CharOverride-3">Ioan Bianu</span>, Alba Iulia, 2010. &#9;<span class="Semnatura">C.T.</span></p>
			<div class="_idGenObjectLayout-1">
				<div id="_idContainer036">
					<div id="_idContainer034" class="Basic-Text-Frame">
						<p class="Titlu-Nume-H">BIBERI, Ion </p>
						<p class="Titlu-mic-DATE">(21.VII.1904, Turnu Severin – 27.IX.1990, Bucureşti), prozator, eseist. </p>
					</div>
					<div id="_idContainer035" class="Basic-Graphics-Frame _idGenObjectStyleOverride-1">
						<img class="_idGenObjectAttribute-1" src="06B_766-833_Beligan-BiblioAcad-web-resources/image/Biberi_Iosn.png" alt="" />
					</div>
				</div>
			</div>
			<p class="Heuristica-PRIMUL">Mama lui <span class="CharOverride-2">B.</span>, Elisabeth, era fiica unui emigrant francez, Pierre Gayraud, arhitect-antreprenor venit în Principate către 1870 şi stabilit la Turnu Severin. Tatăl, căpitanul de marină Constantin Biberi, era fiu al lui Andrei Biberi, doctor în medicină, cu studii la Leipzig. <span class="CharOverride-2">B.</span> învaţă la o şcoală catolică din oraşul natal, iar din 1915 la Liceul Militar din Craiova. După terminarea acestuia, frecventează clasa a VIII-a la Liceul „Traian” din Turnu Severin, iar din toamna lui 1922 devine student al Facultăţii de Medicină din Bucureşti, dar audiază şi cursurile lui C. Rădulescu-Motru, N. Iorga, Mihail Dragomirescu, Mircea Florian şi Ştefan Zeletin. În 1929 obţine titlul de doctor în medicină şi chirurgie. Antrenat în mişcarea naţionalistă studenţească, traversează, în aceşti ani, o gravă criză morală, din care va ieşi imun la orice formă de sectarism. Un an este medic de plasă în judeţul Mehedinţi, iar în 1930 pleacă la Paris pentru a-şi desăvârşi pregătirea. Specializat în psihiatrie, de la întoarcerea în ţară, în 1935, <span class="CharOverride-2">B.</span> va lucra ca medic al Societăţii de Navigaţie din Turnu Severin până în 1939, când se transferă la Casa Centrală a Asigurărilor Sociale din Bucureşti. Medic de front în al Doilea Război Mondial, îşi va continua cariera la Spitalul Central din Capitală până la pensionare (1968). În 1947 a deţinut, scurt timp, funcţia de director în Consiliul Superior al Literaturii Dramatice şi Creaţiei Muzicale. Astronomia i-a oferit lui <span class="CharOverride-2">B.</span> primele subiecte pentru compilaţiile din revista „Ecoul” (1919–1921) a elevilor Liceului Militar din Craiova. Un articol de aceeaşi factură îi apare la Bucureşti, în revista enciclopedică ilustrată „Ori&#173;zontul” (1921), sub semnătura B.C. Ioan. În acelaşi an se vede publicat şi premiat, odată cu Mircea Eliade, de „Ziarul ştiinţelor populare şi al călătoriilor”. Scrie o vreme la „Naţionalismul” (Turnu Severin, 1923; aici a fost şi redactor) şi la „Cuvântul studenţesc”. În fluxul abundent al jurnalisticii îşi fac loc, acum, ca şi la „Conştiinţa naţională” (1925–1926), cronici şi recenzii literare, comentarii referitoare la raportul dintre naţional şi valoare în artă, precum şi o cronică a ideilor ştiinţifice, continuată în „Zorile Mehedinţiului”, „Miş&#173;carea literară”, „Societatea de mâine”. În 1928 tipăreşte broşura <span class="CharOverride-3">Contribuţii la definiţia naţionalismului.</span> La îndemnul regizorului Ion Sava începe, în 1928, o colaborare statornică la „Bilete de papagal”, cu exerciţii de stil şi de fabulaţie în tiparul tabletelor argheziene, dar şi cu articole de atitudine care atestă o răspicată emancipare ideologică. Cu eseurile şi portretele din „Universul literar”, „Curentul” şi „Datina” (Turnu Severin), interesul pentru literatură prinde un contur mai ferm. Dar abia din 1935, după revenirea din Franţa, scrisul lui <span class="CharOverride-2">B.</span> îşi găseşte tonul şi o cadenţă proprie. Romanul <span class="CharOverride-3">Proces</span> (1935; Premiul „Techirghiol–Eforie”), atrage atenţia prin îndrăzneala formulei na&#173;rative, însă următoarele volume – <span class="CharOverride-3">Oameni în ceaţă </span>(1937), <span class="CharOverride-3">Cercuri în apă</span> (1939), <span class="CharOverride-3">Un om îşi trăieşte viaţa</span> (1946), <span class="CharOverride-3">Destinul Aïsei</span><span class="CharOverride-2"> </span>(1983) şi <span class="CharOverride-3">Luminile Capricornului</span><span class="CharOverride-2"> </span>(1983) – sunt inegale. Cu <span class="CharOverride-3">Thanatos</span><span class="CharOverride-2"> </span>(1936; Premiul Scriitorilor Tineri oferit de Editura Fundaţiilor Regale) se deschide seria eseurilor ştiinţifico-filosofice, în care vor intra <span class="CharOverride-3">Funcţiunile creatoare ale subconştientului </span>(1938) şi cele două tomuri din <span class="CharOverride-3">Individualitate şi destin</span><span class="CharOverride-2"> </span>(1945). Pe concluziile lor se sprijină concepţia antropologică a lui <span class="CharOverride-2">B.</span> din<span class="CharOverride-3"> Essai sur la condition humaine</span> (1973, redactat încă din 1947) şi <span class="CharOverride-3">Permanenţele clepsidrei. </span><span class="CharOverride-3">Încercare asupra întrebărilor ultime </span>(1981). Cărţile constituie, însă, numai momente de vârf ale unei susţinute prezenţe în periodice cu studii, eseuri, recenzii, cronici literare şi dramatice, proză, interviuri şi dialoguri pe teme culturale: „Revista Fundaţiilor Regale”, „Azi”, „Le Moment” (unde, între 1935 şi 1937, a ţinut rubrica „Les Écrivains roumains contemporains”), „Reporter”, „Junimea literară” (Cernăuţi), „Ade&#173;vărul literar şi artistic”, „Vremea”, „Meridian” (Craiova), „Floarea de foc”, „Credinţa”, „Viaţa literară”, „Ramuri”, „Familia”, „Viaţa românească”, „Lumea ro&#173;mânească”, „Atheneum” (Iaşi), „Universul literar”, „Festival” (Silistra), „România literară”, „Curierul (ma&#173;gazin) literar”, „Revista română”, „Preocupări literare”, „Democraţia”, „Semnalul”, „L’Indépendance rou&#173;maine”, „Victoria”, „Tinereţea”, „Veac nou”, „Contem&#173;poranul”, „Forum”, „Gazeta literară”, „Revue rou&#173;maine”, „Luceafărul”, „Steaua”, „Ateneu”, „Tribuna”, „Echinox”, „Manuscriptum”, „Revista de istorie şi teorie literară” ş.a. Numai o parte din această publicistică a intrat în alcătuirea volumelor <span class="CharOverride-3">Études sur la littérature roumaine contemporaine</span> (1937; Premiul Societăţii Scriitorilor Români), <span class="CharOverride-3">Profiluri literare fran&#173;ceze</span><span class="CharOverride-2"> </span>(1945), <span class="CharOverride-3">Eseuri </span>(1971), <span class="CharOverride-3">Eseuri literare, filosofice şi artistice </span>(1982), <span class="CharOverride-3">Eseuri </span><span class="CharOverride-3">şi foiletoane critice</span><span class="CharOverride-2"> </span>(1982) şi <span class="CharOverride-3">Ultime eseuri</span> (1985). Interviurile şi dialogurile adunate în <span class="CharOverride-3">Lumea de mâine</span> (1945), <span class="CharOverride-3">Orizonturi spirituale</span><span class="CharOverride-2"> </span>(1968) şi <span class="CharOverride-3">Lumea de azi</span><span class="CharOverride-2"> </span>(1980) oferă documente de biografie intelectuală a unor personalităţi reprezentative, dar şi, discret sugerate, posibile modele de împlinire umană. De o curiozitate enciclopedică, instruit în multe domenii, spirit generos şi colocvial, dispus la confesiune şi aplecat spre persuasiune, <span class="CharOverride-2">B.</span> ar fi fost un profesor de excepţie. În compensaţie, şi-a cheltuit înzestrarea pedagogică în conferinţe şi cărţi, în egală măsură instructive şi fermecătoare, ca <span class="CharOverride-3">Alcoolismul</span><span class="CharOverride-2"> </span>(1966), <span class="CharOverride-3">Arta de a trăi</span><span class="CharOverride-2"> </span>(1970), <span class="CharOverride-3">Argonauţii viitorului</span><span class="CharOverride-2"> </span>(1971), <span class="CharOverride-3">Viaţa şi moartea în evoluţia universului</span> (1971), <span class="CharOverride-3">Arta de a scrie şi de a vorbi în public</span><span class="CharOverride-2"> </span>(1972), <span class="CharOverride-3">Eros </span>(1974), dând genului de popularizare o ţinută elevată. Preocupările ştiinţifice şi literare intră, acum, în faza sintezelor. În monografiile <span class="CharOverride-3">Lev N. Tolstoi</span><span class="CharOverride-2"> </span>(1947) şi<span class="CharOverride-3"> Tudor Vianu</span><span class="CharOverride-2"> </span>(1966), ca şi în eseul <span class="CharOverride-3">Poezia, mod de existenţă</span><span class="CharOverride-2"> </span>(1968), transpare o metodă personală, îndelung elaborată, de investigare a fenomenului literar. O utilă descriere morfologică a dat <span class="CharOverride-2">B. </span>în <span class="CharOverride-3">Arta suprarealistă</span><span class="CharOverride-2"> </span>(1973), reconfirmare a interesului cu care a urmărit, încă din 1940, cu <span class="CharOverride-3">Bruegel, ciudatul</span>,<span class="CharOverride-2"> </span>manifestările artistice ieşite din structuri mentale mai puţin obişnuite. În <span class="CharOverride-3">Principii de psihologie antropologică</span><span class="CharOverride-2"> </span>(1971) vizează posibilitatea unei ştiinţe a formării personalităţii din perspectivă pluridisciplinară. În 1946–1947 a tradus din Joseph von Eichendorff, Voltaire şi Lev Tolstoi. A scris, de asemenea, prefeţe şi studii introductive la volume de E.T.A. Hoffmann, Jean Giraudoux, Oscar Walter Cisek, Ion Pogan, Dan Botta, George Ulieru ş.a. În 1968 a îngrijit o antologie din nuvela romantică germană. La 75 de ani de viaţă, i s-a decernat Premiul Uniunii Scriitorilor pentru întreaga activitate literară.</p>
			<p class="Heuristica-BASE">Proza lui <span class="CharOverride-2">B. </span>se înscrie, la început, în literatura autenticităţii şi a experienţei. Romanul <span class="CharOverride-3">Proces</span><span class="CharOverride-2"> </span>s-a vrut şi o verificare a posibilităţilor expresive ale monologului interior, aplicat pe toată întinderea discursului şi nu doar „fragmentar”, cum făcuse, după opinia lui <span class="CharOverride-2">B.</span>, James Joyce. Autorul căuta să câştige abilitatea necesară definitivării unei cărţi în limba franceză, <span class="CharOverride-3">Effondrement</span>, al cărei manuscris, citit de Şerban Cioculescu, s-ar fi pierdut în bombardamentele din 1944. Se coboară până la zonele germinale ale psihicului, înregistrându-se, în frânturi de cuvinte învălmăşite, rumoarea lor dezarticulată. Procedeul, atingând uneori virtuozitatea, funcţionează, de la un moment dat, în gol. Căci, într-o formă insolită, prozatorul compune un roman clasic, centrat pe un personaj aflat într-o situaţie specială: proprietarul Alexandru Padeş este acuzat că şi-a ucis administratorul. Polifonia vieţii este redusă, astfel, la un studiu de caz. Tulburarea percepţiei, dedublarea, trecerile succesive prin stări de halucinaţie, delir şi hipnoză sau de limpezime şi luciditate tind să devină adevărate teme ale romanului. Teza, teoretizată apoi în <span class="CharOverride-3">Thanatos</span><span class="CharOverride-2"> </span>şi în eseul <span class="CharOverride-3">Dragoste şi moarte,</span><span class="CharOverride-2"> </span>este aceea că situaţiile de criză sunt proprii cunoaşterii de adâncime a omului. Atenţia specială dată complexelor maladive, trăirilor crepusculare, de invazie onirică pare să fi generat prozele din <span class="CharOverride-3">Oameni în ceaţă</span>, unde colecţia de „cazuri” reţine prin veracitatea descrierii proceselor nevrotice. Deşi schematice şi eseistice, povestirile grupate în <span class="CharOverride-3">Puterea mitului</span><span class="CharOverride-2"> </span>aduc o sensibilă modificare de viziune. Omul împrumută aici ceva din măreţia forţelor elementare. O înfiorare lirică străbate aceste pagini, unde se anunţă teme ale eseisticii filosofico-antropologice şi, totodată, tonalitatea ei imnică din ultima fază. <span class="CharOverride-2">B. </span>construieşte alteori vedenii groteşti şi spăimoase, fantasmagorii ale unui eu dilatat, ispitit, în somn, de tentaţii demiurgice şi, tot acolo, sistematic redus la neputinţă. Scriitorul fixează de obicei un punct critic, premergător catastrofei, căci personajele poartă, ca pe o vină tragică, păcatul necunoaşterii de sine. Ele nu evoluează, ci se transformă radical sau pier. Tema eşecului, a prăbuşirii este centrală în romanele <span class="CharOverride-3">Cercuri în apă</span><span class="CharOverride-2"> </span>şi <span class="CharOverride-3">Un om îşi trăieşte viaţa.</span> În cel dintâi povestea, plasată într-un oraş de provincie după Primul Război Mondial, se încheagă lent, perspectiva auctorială alternând cu aceea a unor martori. Cadrul epic, consistenţa atmosferei şi acuitatea portretistică anunţau o frescă, rezultatul fiind însă o dramoletă grotescă. Impacienţa epică minează şi <span class="CharOverride-3">Un om îşi trăieşte viaţa</span>, altă istorie a unei ratări. Concepută ca un bildungsroman, interesând nu numai prin scriitura modernă, dar şi ca documentar autobiografic, cartea aminteşte de <span class="CharOverride-3">Romanul adolescentului miop</span> al lui Mircea Eliade.<span class="CharOverride-2"> </span><span class="CharOverride-3">Destinul Aïsei</span> este o duioasă poveste a iubirii conjugale, cu parteneri reeditând fiinţa simbiotică a cuplului mitologic Philemon şi Baucis, dar nu şi destinul lui fericit. În <span class="CharOverride-3">Luminile Capricornului</span> <span class="CharOverride-2">B.</span> abordează romanul ştiinţifico-fantastic, arie în care mai dăduse un scenariu cinematografic<span class="CharOverride-2"> </span>(<span class="CharOverride-3">Sfârşit</span>), cuprins în volumul <span class="CharOverride-3">Oameni în ceaţă</span>. Pe scheme convenţionale şi cu personaje-emblemă, el reuşeşte să lege o intrigă simplă, dar coerentă, împăcând poezia aventurii cu idealul unei unităţi utopice. Între operele de imaginaţie, piesa <span class="CharOverride-3">Hanibal</span> (1967) reprezintă un episod izolat, ca şi scenariul radiofonic după nuvela <span class="CharOverride-3">Sărmanul Dionis</span><span class="CharOverride-2"> </span>a lui M. Eminescu. Puntea de legătură dintre literatura şi eseistica lui <span class="CharOverride-2">B.</span> o formează experienţa de viaţă a autorului. Eseul <span class="CharOverride-3">Thanatos</span> îşi are originea într-o întâmplare care avea să-i schimbe cursul vieţii: intoxicarea, aproape mortală, cu o substanţă opiacee. Moartea, o problemă a celorlalţi, devine o prezenţă directă, copleşitoare şi, în răsturnarea de orizont survenită, a căuta un răspuns la problema morţii echivalează cu a da vieţii o noimă: scrierea cărţii semnifică depăşirea impasului. <span class="CharOverride-3">Thanatos</span><span class="CharOverride-2"> </span>este, deopotrivă, şi fructul unui climat spiritual frisonant, chiar dacă autorul acceptă sau nu opiniile lui Søren Kierkegaard, Sigmund Freud, Martin Heidegger<span class="CharOverride-2">, </span>Lev Şestov, Mircea Eliade, Emil Cioran sau, mai târziu, pe cele ale existenţialismului francez. Opţiunea consolatoare primeşte în <span class="CharOverride-3">Individualitate şi destin</span> o întemeiere de principiu în constatarea alcătuirii dizarmonice a fiinţei. Neliniştea se revelează a fi însăşi forţa modelatoare a umanităţii din om. Între robia corpului şi libertatea spiritului, omul, fiinţă cosmică prin origine şi destin, îmbogăţeşte fizionomia universului cu lumea valorilor (<span class="CharOverride-3">Essai sur la condition humaine</span>,<span class="CharOverride-3"> Permanenţele clepsidrei. Încercare asupra întrebărilor ultime</span>)<span class="CharOverride-3">.</span> Cum numai poezia poate da expresie trăirii simpatetice a întregii varietăţi a existenţei, la mijloacele ei recurge şi <span class="CharOverride-2">B.</span> în eseul <span class="CharOverride-3">Popas în lumină</span>, viziune poematică a metamorfozelor eului traversând imaginar spaţiile galactice, regnurile şi istoria într-o adevărată beţie a cunoaşterii. Un eu plin, jubilativ, care îşi proclamă fericirea în ubicuitate şi în predispoziţie ludică. Plecând de la date de genetică, biologie şi psihologie, <span class="CharOverride-2">B.</span> s-a ridicat până în pragul unei antropologii filosofice, având drept corolar o teorie a personalităţii înţeleasă ca obiect modelat şi subiect modelator de cultură. În mod firesc, el va aşeza în centrul ideilor sale estetice individualitatea creatorului. Cărţilor de „filosofie biologică” intenţiona să le adauge volumul <span class="CharOverride-3">Personalitatea şi actul artistic</span>, din care ar fi făcut parte şi eseurile publicate între 1937 şi 1941. Pentru <span class="CharOverride-2">B.</span>, arta este „limbajul simbolic al personalităţii profunde a artistului”, de unde şi primatul fondului omenesc asupra realizării formale, ca şi posibilitatea de a stabili omologii între structura operei şi natura psihosomatică a artistului. Într-o asemenea perspectivă este înţeleasă şi poezia, considerată în <span class="CharOverride-3">Poezia, mod de existenţă</span> ca o expresie integrală a fiinţei umane, în atitudinile sale fundamentale: cunoaşterea şi acţiunea. Poezia nefiind reductibilă la vers, proza o întrupează adesea mai convingător şi cu mai multă fidelitate, precum la Cervantes, Hugo, Eminescu. O pronunţată tendinţă de modelare formală se manifestă, în schimb, în eseul <span class="CharOverride-3">Estetica romanului</span>, cumulând texte redactate şi publicate în diferite etape. <span class="CharOverride-2">B.</span> se apropie de înţelegerea morfologic-structurală a speciei; doar că invariantele, „structuri de adâncime” inventariabile, după exemplul lui Carlo Gozzi şi al lui Georges Polti, au substrat psihologic. Observaţii demne de atenţie sunt cele despre temporalitatea narativă la James Joyce, Franz Kafka, Robert Musil, William Faulkner ş.a. Dintre categoriile estetice, fantasticul are un interes aparte în interpretările lui <span class="CharOverride-2">B.</span> Eseurile <span class="CharOverride-3">Literatura fantastică</span>,<span class="CharOverride-3"> Fantasticul, atitudine mentală </span>şi<span class="CharOverride-3"> Fantasticul în artele plastice</span><span class="CharOverride-2"> </span>tind să ridice la nivelul conceptului observaţiile culese din frecventarea asiduă a operelor lui E.T.A. Hoffmann, E.A. Poe, William Blake, Franz Kafka, M. Blecher, ale romanticilor şi suprarealiştilor, precum şi ale „ciudaţilor” Hieronymus Bosch, Bruegel, Salvador Dalí ş.a. Şi critica lui <span class="CharOverride-2">B.</span> pleacă de la conceperea operei ca un complex de valori şi, totodată, ca manifestare a unei conştiinţe creatoare (<span class="CharOverride-3">Evoluţia criticii literare</span>, <span class="CharOverride-3">Orientări pentru o critică literară</span>). Deşi cu simpatii mărturisite pentru Albert Thibaudet, Charles du Bos sau Ernst Robert Curtius, <span class="CharOverride-2">B.</span> are opinii mai apropiate de estetica germană a intropatiei şi de gestaltismul lui Wilhelm Dilthey, dar cu o coloratură deterministă, arătându-se preocupat de idealul unei critici complete, interpretativă şi de tip erudit. Comentariile lui, care nu excelează în ipoteze ingenioase, se îndreaptă spre „genii tumultuoase şi vaste” (Goethe, Balzac, Hugo, Wagner, Dostoievski, Eminescu, Proust, Iorga, Arghezi, Joyce) sau spre creatorii „ciudaţi” şi „tragici” (Hoffmann, Poe, Strindberg, Rimbaud, Blake). Apărută odată cu <span class="CharOverride-3">Istoria literaturii române contemporane</span><span class="CharOverride-2"> </span>a lui E. Lovinescu şi precedând cu un an <span class="CharOverride-3">Panorama de la littérature roumaine</span> a lui Basil Munteanu,<span class="CharOverride-2"> </span><span class="CharOverride-3">Études sur la littérature roumaine contemporaine</span> mijloceşte familiarizarea cu universul şi mai ales cu timbrul creaţiei literare româneşti. Cu puţine excepţii (G. Călinescu, omisiune voluntară, şi Anton Holban, mai curând un lapsus) şi câteva surplusuri, trădând fie simpatii locale (Elena şi Coca Farago), fie atenţii curtenitoare (N.M. Condiescu), nici unul din numele de prim-plan nu lipseşte. Cele mai multe siluete vibrează reţinut de plăcerea dialogului cu opere şi scriitori „de nivel european”. <span class="CharOverride-2">B.</span> amendează tacit opinii curente, avansează ipoteze de lectură neconvenţională pentru Tudor Arghezi (ca romancier) şi Mihail Sadoveanu (componenta mitică şi iniţiatică). Paralelele comparatiste (Urmuz – Kafka, Mateiu I. Caragiale – E.A. Poe, Ibrăileanu – Alfred Valette, M. Blecher – Thomas Mann) vin de la sine, constituind repere pentru ipoteticul cititor străin. Trecerea sub tăcere a tensiunilor şi disputelor dintre grupări şi reviste face ca imaginea să nu fie a unui câmp de luptă, ci mai curând a unei grădini academice. Pentru <span class="CharOverride-2">B.</span>,<span class="CharOverride-2"> </span>modernism şi tradiţionalism sunt simple cadre de situare şi nu criterii valorice, iar conceptul de generaţie este un criteriu taxonomic. Contri&#173;buţiile din <span class="CharOverride-3">Profiluri literare franceze</span><span class="CharOverride-2"> </span>uzează de o informaţie bogată, exploatată însă liber şi fără pedanterie. Criticul îşi pune în aplicare metoda caracterologică pentru apropierea de câteva figuri marcante ale geniului francez, de la François Villon şi François Rabelais la Paul Valéry şi Marguerite Yourcenar. Interviurile şi convorbirile adunate în volumele <span class="CharOverride-3">Lumea de mâine</span>,<span class="CharOverride-3"> Orizonturi spirituale </span>şi<span class="CharOverride-3"> Lumea de azi</span>, subtile anchete psihologice, îşi află motivaţia profundă în fascinaţia exercitată de „personalităţile accentuate”, în sentimentul reconfortant al participării la conturarea efigiei spirituale a unei epoci. Autorul lor e un umanist cu apetituri enciclopedice şi nostalgii transdisciplinare.</p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">Proces</span>, Bucureşti, 1935;<span class="CharOverride-2"> </span><span class="CharOverride-3">Thanatos</span>, Bucureşti, 1936; ed. pref. Constantin Bălăceanu-Stolnici, Bucureşti, 2000; <span class="CharOverride-3">Oameni în ceaţă</span>, Craiova, 1937; <span class="CharOverride-3">Études sur la littérature roumaine contemporaine</span>, Paris, 1937; <span class="CharOverride-3">Funcţiunile creatoare ale subconştientului</span>, Bucureşti, 1938; ed. (<span class="CharOverride-3">Visul </span><span class="CharOverride-3">şi structurile subconştientului</span>), Bucureşti, 1970; <span class="CharOverride-3">Cercuri în apă</span>, Bucureşti, 1939; <span class="CharOverride-3">Bruegel, ciudatul</span>, Bucureşti, 1940; ed. (<span class="CharOverride-3">Bruegel</span>), Bucureşti, 1969; <span class="CharOverride-3">Individualitate şi destin</span>, I–II, Bucureşti, 1945; <span class="CharOverride-3">Lumea de mâine</span>, Bucureşti, 1945; ed. 2, pref. Adrian Cioroianu, Bucureşti, 2001; <span class="CharOverride-3">Profiluri literare franceze</span>, Bucureşti, 1945; <span class="CharOverride-3">Un om îşi trăieşte viaţa</span>, Bucureşti, 1946; <span class="CharOverride-3">Introducere la studiul eredităţii</span>, Bucureşti, 1946; <span class="CharOverride-3">Lev N. Tolstoi</span>, Bucureşti, 1947; <span class="CharOverride-3">Tudor Vianu</span>, Bucureşti, 1966; <span class="CharOverride-3">Hanibal</span>, Bucureşti, 1967; <span class="CharOverride-3">Orizonturi spirituale</span>, Bucureşti, 1968; <span class="CharOverride-3">Poezia, mod de existenţă</span>, Bucureşti, 1968; <span class="CharOverride-3">Oameni în ceaţă. Proces</span>, pref. Ov. S. Crohmălniceanu, Bucureşti, 1969; <span class="CharOverride-3">Arta de a trăi</span>, Bucureşti, 1970; <span class="CharOverride-3">Argonauţii viitorului</span>, Bucureşti, 1971; <span class="CharOverride-3">Eseuri</span>, Bucureşti, 1971; <span class="CharOverride-3">Principii de psihologie antropologică</span>, Bucureşti, 1971; <span class="CharOverride-3">Viaţa şi moartea în evoluţia universului</span>, Bucureşti, 1971; <span class="CharOverride-3">Arta de a scrie şi de a vorbi în public</span>, pref. Şerban Cioculescu, Bucureşti, 1972; <span class="CharOverride-3">Arta suprarealistă</span>, Bucureşti, 1973; <span class="CharOverride-3">Essai sur la condition humaine</span>, Bucureşti, 1973; <span class="CharOverride-3">Eros</span>, Bucureşti, 1974; <span class="CharOverride-3">Ion Sava</span>, Bucureşti, 1974; <span class="CharOverride-3">Lumea de azi</span>, Iaşi, 1980; <span class="CharOverride-3">Permanenţele clepsidrei. Încercare asupra întrebărilor ultime</span>,<span class="CharOverride-3"> </span>Bucureşti, 1981; <span class="CharOverride-3">Eseuri literare, filosofice şi artistice</span>, Bucureşti, 1982; <span class="CharOverride-3">Eseuri şi foiletoane critice</span>, Bucureşti, 1982; <span class="CharOverride-3">Destinul Aïsei</span>, Bucureşti, 1983; <span class="CharOverride-3">Luminile Capricornului</span>, Bucureşti, 1983; <span class="CharOverride-3">Ultime eseuri</span>,<span class="CharOverride-3"> </span>Bucureşti, 1985. </p>
			<p class="Heuristica___m_RPR"><span class="CharOverride-2">Repere bibliografice:</span> Octav Şuluţiu, <span class="CharOverride-3">„Proces”</span>, F, 1935, 2; Constantinescu, <span class="CharOverride-3">Scrieri</span>, I, <span class="CharOverride-3">229–239</span>; Cioculescu, <span class="CharOverride-3">Aspecte</span>, <span class="CharOverride-3">291–293</span>; Streinu, <span class="CharOverride-3">Pagini</span>, V, <span class="CharOverride-3">250–252</span>; Călinescu, <span class="CharOverride-3">Opere</span>, III, <span class="CharOverride-3">233–239</span>, <span class="CharOverride-3">251–257</span>,<span class="CharOverride-3"> 646–652</span>; Mircea Eliade, <span class="CharOverride-3">O carte despre moarte</span>, RFR, 1936, 8; Papadima, <span class="CharOverride-3">Creatorii</span>,<span class="CharOverride-3"> 66–67</span>,<span class="CharOverride-3"> 122–127</span>; Ionescu, <span class="CharOverride-3">Război</span>,<span class="CharOverride-3"> </span>I, <span class="CharOverride-3">124</span>; Călinescu,<span class="CharOverride-3"> Ist. lit.</span> (1941), <span class="CharOverride-3">880–881</span>, <span class="CharOverride-3">Ist. lit.</span> (1982), <span class="CharOverride-3">967</span>; Lovinescu, <span class="CharOverride-3">Scrieri</span>, III, <span class="CharOverride-3">250–251</span>; Perpessicius, <span class="CharOverride-3">Opere</span>, XI, <span class="CharOverride-3">246–251</span>; Perpessicius, <span class="CharOverride-3">Lecturi</span>,<span class="CharOverride-3"> 152–160</span>; Crohmălniceanu, <span class="CharOverride-3">Literatura</span>, I (1972), <span class="CharOverride-3">498–500</span>; Martin, <span class="CharOverride-3">Metonimii</span>, <span class="CharOverride-3">343–346</span>; Cioculescu,<span class="CharOverride-3"> Itinerar</span>, II, <span class="CharOverride-3">356–360</span>,<span class="CharOverride-3"> </span>IV, <span class="CharOverride-3">422–426</span>; Simion, <span class="CharOverride-3">Scriitori</span>, I (1978), <span class="CharOverride-3">363–366</span>; Dorin Tudoran, <span class="CharOverride-3">Biografia debuturilor</span>, Iaşi, 1978, <span class="CharOverride-3">90–106</span>; Constantin Ciopraga, <span class="CharOverride-3">Profiluri critice</span>, CRC, 1980, 5; Nicolae Manolescu, <span class="CharOverride-3">Dialoguri literare</span>, RL, 1980, 44; Steinhardt, <span class="CharOverride-3">Incertitudini</span>,<span class="CharOverride-3"> 50–53</span>; Manolescu, <span class="CharOverride-3">Arca</span>, II, <span class="CharOverride-3">185–186</span>; Mihaela Albu, <span class="CharOverride-3">Ion Biberi</span>, Craiova, 1982; ed. (<span class="CharOverride-3">Ion Biberi. Suferinţă şi cunoaştere</span>), Craiova, 2005; Apolzan, <span class="CharOverride-3">Aspecte</span>,<span class="CharOverride-3"> 267–269</span>,<span class="CharOverride-3"> passim</span>; Şerban Cioculescu, <span class="CharOverride-3">Pasiunea creatoare</span>, RL, 1984, 30; Edgar Papu, <span class="CharOverride-3">Ion Biberi</span>,<span class="CharOverride-3"> </span>RITL, 1987, 1–2; <span class="CharOverride-3">Dicţ. scriit.</span> <span class="CharOverride-3">rom</span>., I, <span class="CharOverride-3">275–277</span>; Ierunca, <span class="CharOverride-3">Semnul</span>, <span class="CharOverride-3">164–168</span>; Hrimiuc-Toporaş, <span class="CharOverride-3">Atelier</span>, <span class="CharOverride-3">255–290</span>; Popa, <span class="CharOverride-3">Ist. lit.</span>,<span class="CharOverride-3"> </span>I, <span class="CharOverride-3">319–320</span>; Opriţă, <span class="CharOverride-3">Anticipaţia</span>,<span class="CharOverride-3"> 85–89</span>; <span class="CharOverride-3">Dicţ. analitic</span>, IV, <span class="CharOverride-3">680–682</span>; Mihăilescu, <span class="CharOverride-3">Lit. rom. postceauşism</span>, I, <span class="CharOverride-3">137–139</span>; Geo Şerban, <span class="CharOverride-3">Meandrele memoriei. Domnu’ Biberi</span>, OC, 2010, 542. &#9;<span class="Semnatura">G.H.-T.</span></p>
			<div class="_idGenObjectLayout-1">
				<div id="_idContainer039">
					<div id="_idContainer037" class="Basic-Text-Frame">
						<p class="Titlu-Nume-H">BIBESCU, Anton </p>
						<p class="Titlu-mic-DATE">(15.VII.1878, Tours – 2.IX.1951, Paris), autor dramatic. </p>
					</div>
					<div id="_idContainer038" class="Basic-Graphics-Frame _idGenObjectStyleOverride-1">
						<img class="_idGenObjectAttribute-1" src="06B_766-833_Beligan-BiblioAcad-web-resources/image/Bibescu_Anton.jpg" alt="" />
					</div>
				</div>
			</div>
			<p class="Heuristica-PRIMUL">Este nepot al domnitorului muntean Gheorghe Bibescu și fiul Elenei Bibescu (n. Costaki-Epureanu), pianistă recunoscută în mediile pariziene, apropiată a lui George Enescu şi a reginei Carmen Sylva, iar tatăl e prinţul Alexandru Bibescu; Martha Bibescu îi era verişoară. A urmat literele şi dreptul la Paris, intrând, pe la 1900, în diplomaţie. A fost secretar al Legaţiei Române din capitala Franţei, consilier de legaţie la Londra, ministru plenipotenţiar al României la Washington şi Madrid. Prin poziţia sa socială a avut relaţii cu personalităţi de seamă ale vieţii culturale şi politice din Franţa, Marea Britanie, Statele Unite, foarte fertilă fiind prietenia cu Marcel Proust, surprinsă într-un volum epistolar, dar și în<span class="CharOverride-3"> Au Bal avec Marcel Proust</span>, scrierea Marthei Bibescu. Făcea dese popasuri în ţară (avea o moşie în Oltenia, la Corcova), fiind primit cu interes în cercurile artistice şi literare, ţinea conferinţe, i se luau interviuri; la nunta sa din 1919, în Londra, a fost prezent, printre alte figuri importante, George Bernard Shaw. A scris în franceză, începând din 1904, o serie de piese de teatru, jucate cu succes, timp de patru decenii, pe scenele româneşti şi străine. În 1932 a fost ales membru al Societăţii Autorilor Dramatici Români. Prietenia strânsă cu Mihail Sebastian, care ar fi urmat să-i traducă din piese, era fondată pe interese comune: teatrul și Marcel Proust. De altfel, Sebastian va scrie <span class="CharOverride-3">Steaua fără nume</span> la moșia lui Bibescu de la Corcova.</p>
			<p class="Heuristica-BASE">Cele câteva piese ale lui <span class="CharOverride-2">B.</span>,<span class="CharOverride-2"> </span>intrate, în traducere, în repertoriul nostru teatral – <span class="CharOverride-3">Ana visează</span>,<span class="CharOverride-3"> Cine e nebun</span>,<span class="CharOverride-3"> Care din ele?</span>,<span class="CharOverride-3"> Mo</span><span class="CharOverride-3">ştenitorul</span>,<span class="CharOverride-3"> Quartet </span>–, vădesc, prin tematica abordată (adulterul, inadaptabilitatea la condiţiile vieţii sociale), influenţa teatrului clasic, în genul comediei de salon. Reţine atenţia ingenioasa mânuire a elementelor ce dau savoare acţiunii; comicul de situaţii sau de caracter, surpriza, replica inteligentă, spirituală. Autorul este sensibil şi la unele sugestii moderniste, fapt vizibil îndeosebi în piesa <span class="CharOverride-3">Cine e nebun</span>, în care dezvoltă ideea pirandelliană a labirintului sufletesc sau a esenţei ascunse îndărătul aparenţei. Se remarcă aceeaşi manieră incitantă de abordare, plină de vervă şi umor, <span class="CharOverride-2">B.</span> dovedindu-se un fin observator al psihologiei feminine şi al mecanismelor sociale. Și-a încercat și condeiul de traducător din engleză în franceză.</p>
			<p class="Heuristica___m_RPR"><span class="CharOverride-2">Repere bibliografice:</span> Tudor Teodorescu-Branişte, <span class="CharOverride-3">„Care din ele?”</span>,<span class="CharOverride-3"> </span>ALA, 1930, 479; N. Carandino, <span class="CharOverride-3">Anton Bibescu</span>, RML, 1939, 7; <span class="CharOverride-3">Un portret în zece compartimente…</span>, „Momentul”, 1945, 185; Şerban Cioculescu, <span class="CharOverride-3">Cronica dramatică</span>, „Semnalul”, 1945, 1046; Oscar Lemnaru, <span class="CharOverride-3">Cronica dramatic</span><span class="CharOverride-3">ă</span>, „Dreptatea nouă”, 1945, 93, 108; Mihail Sebastian, <span class="CharOverride-3">Jurnal. 1935–1944</span>, îngr. Gabriela Omăt, pref. Leon Volovici, Bucureşti, 1996, <span class="CharOverride-3">132–133</span>,<span class="CharOverride-3"> 205–206</span>,<span class="CharOverride-3"> 208–209</span>,<span class="CharOverride-3"> 211</span>,<span class="CharOverride-3"> 472</span>,<span class="CharOverride-3"> 473</span>,<span class="CharOverride-3"> 511</span>, <span class="CharOverride-3">512</span>,<span class="CharOverride-3"> 513</span>; Faifer, <span class="CharOverride-3">Pluta</span>, <span class="CharOverride-3">35–37</span>; Mircea Berindei, <span class="CharOverride-3">Paravanul venețian</span>, București, 2004, <span class="CharOverride-3">253–259</span>; Virgiliu Tătaru, <span class="CharOverride-3">Prințul Andrei Bibescu și Corcova</span>, Drobeta-Turnu Severin, 2011.&#9;<span class="Semnatura">C.Bz.</span></p>
			<div class="_idGenObjectLayout-1">
				<div id="_idContainer042">
					<div id="_idContainer040" class="Basic-Text-Frame">
						<p class="Titlu-Nume-H">BIBESCU, Martha </p>
						<p class="Titlu-mic-DATE">(15.I.1886, Bucureşti – 28.XI.1973, Paris), prozatoare, memorialistă. </p>
					</div>
					<div id="_idContainer041" class="Basic-Graphics-Frame _idGenObjectStyleOverride-1">
						<img class="_idGenObjectAttribute-1" src="06B_766-833_Beligan-BiblioAcad-web-resources/image/bib_01.png" alt="" />
					</div>
				</div>
			</div>
			<p class="Heuristica-PRIMUL">Este fiica Smarandei (Emma) (n. Mavrocordat), descendentă din spiţă voievodală, şi a lui Ion Lahovary, om politic conservator şi diplomat în timpul lui Carol I. Şi-a petrecut, un timp, copilăria, la conacul din Baloteşti, iar apoi în Franţa, la Biarritz şi Paris. Aici va primi o educaţie aleasă, continuată într-o mănăstire din Belgia. În 1905 se căsătoreşte cu George Valentin Bibescu, nepot al domnitorului Gheorghe Bibescu, dobândind, prin această alianţă, titlul de principesă. Întreprinde o călătorie prin Persia şi Turcia, iar impresiile le va publica, la îndemnul lui Maurice Barrès, într-un volum cu titlul <span class="CharOverride-3">Les Huit paradis</span> (1908), care îi aduce un răsunător succes şi Premiul Academiei Franceze. Cartea a fost întâmpinată elogios de personalităţi marcante ale literaturii franceze, precum Marcel Proust, Anatole France, Remy de Gourmont, Jean Moréas ş.a. Descoperindu-şi vocaţia, <span class="CharOverride-2">B.</span> îşi va consacra mare parte din timp scrisului, fără a renunţa la viaţa mondenă. Distincţia, inteligenţa, farmecul personal făceau din ea o prezenţă căutată în saloanele aristocratice ale timpului şi, totodată, o amfitrioană fascinantă la palatele sale de la Posada şi Mogoşoaia. A cunoscut oameni iluştri, de toate naţiile şi profesiile (literaţi, politicieni şi diplomaţi, capete încoronate, oameni de ştiinţă, artişti), corespondenţa şi opera sa memorialistică fiind înţesate de nume celebre (Octavian Goga, Vasile Pârvan, I.G. Duca, Paul Claudel, Marcel Proust, Winston Churchill, Theodor Roosevelt, Charlie Chaplin ş.a.), a călătorit mult, afirmându-şi pretutindeni, cu mândrie, obârşia veche românească. În timpul celui de-al Doilea Război Mondial, datorită relaţiilor sale, va interveni, în repetate rânduri, în favoarea intereselor României, pe lângă marile puteri. <span class="CharOverride-2">B.</span> a publicat, în limba franceză, aproape patruzeci de volume, cărora li se adaugă numeroase colaborări în presa vremii. Scrie romane autobiografice, impresii de călătorie, biografii romanţate, studii şi eseuri, cronici artistice şi mondene, pagini de jurnal şi întreţine o bogată corespondenţă. Semnează, de obicei, Princesse Bibesco, dar şi cu pseudonimul Lucile Decaux. Parte din scrieri au fost traduse în Marea Britanie, Suedia, Olanda, Germania ş.a. În afară de <span class="CharOverride-3">Dou</span><span class="CharOverride-3">ă portrete</span> (1930) şi <span class="CharOverride-3">Destinul lordului Thomson of Cardington</span> (1932), tălmăcite chiar de autoare, celelalte traduceri româneşti au apărut cu întârziere: <span class="CharOverride-3">Isvor, ţara sălciilor </span>în<span class="CharOverride-3"> </span>1938, <span class="CharOverride-3">Cele opt raiuri </span>în 1946, abia peste câteva decenii <span class="CharOverride-3">La bal cu Marcel Proust</span> în 1976, <span class="CharOverride-3">Jurnal politic (ianuarie 1939 – ianuarie 1941)</span> în 1979, iar după 1989 într-un ritm mai susţinut. Critica românească interbelică a receptat, în mare parte favorabil, aproape toate cărţile ei apărute în limba franceză: <span class="CharOverride-3">Isvor, le pays des saules</span> (I–II, 1923), <span class="CharOverride-3">Le Perroquet vert </span>(1924), <span class="CharOverride-3">Catherine-Paris</span> (1927), <span class="CharOverride-3">Noblesse de robe</span> (1928), <span class="CharOverride-3">Jour d’Égypte</span> (1929), <span class="CharOverride-3">Croisade pour l’anémone </span>(1931), <span class="CharOverride-3">Égalité</span> (1935), <span class="CharOverride-3">Le Rire de la Naïade</span> (1935), <span class="CharOverride-3">Images d’Épinal</span> (1937), <span class="CharOverride-3">Feuilles de calendrier </span>(1939) ş.a. Stabilită în Franţa după 1946, <span class="CharOverride-2">B.</span> continuă să publice, pe linia unor preocupări mai vechi, câteva cărţi de evocare, în manieră epistolară, a unor personalităţi: <span class="CharOverride-3">La Vie d’une amitié</span> (I–III, 1951–1957), <span class="CharOverride-3">Le Confesseur et les poètes</span> (1970), <span class="CharOverride-3">Échanges avec Paul Claudel</span> (1972). Proiectul unei lucrări mai ample, legată de istoria neamului românesc (<span class="CharOverride-3">La Nymphe Europe</span>), va fi abandonat după primul volum (1960); postum, în 1976, a apărut şi al doilea tom. În 1955 este aleasă membră a Academiei Regale din Belgia, urmându-i Annei de Noailles și fiind, la rândul ei, urmată de Mircea Eliade, care o va omagia în discursul său de recepţie. În 1962 i se acordă Legiunea de Onoare, iar în 1966 este distinsă cu un premiu al Academiei Franceze pentru întreaga activitate. Importantă este și implicarea ei socială și politică: munca în spital în timpul primei conflagrații mondiale, lupta împotriva bolșevismului, amiciția cu mari personalități precum Churchill, Roosevelt sau Charles de Gaulle. În jurul unei asemenea personalități nu se putea să nu se ivească și multe legende, alimentate fie de istoriile amoroase, fie de tumultul politic: zvonul că ar fi fost spioană i-a atras supranumele Martha Hari. În România va cunoaște agresiunea legionarilor, iar mai târziu fiica sa Valentina va fi sechestrată de regimul comunist până în 1956.</p>
			<p class="Heuristica-BASE"><span class="CharOverride-2">B.</span> se numără printre scriitorii al căror debut editorial a însemnat o afirmare impetuoasă, răsplătit şi cu un premiu academic. Impresiile de călătorie din <span class="CharOverride-3">Les Huit paradis</span> vor cuceri prin farmec exotic, cu adieri din <span class="CharOverride-3">O mie şi una de nopţi</span>. Peisaje de vis şi miresme legendare, palate fastuoase şi magherniţe umile, cadâne, cerşetori, înţelepţi alcătuiesc, aici, o ambianţă specific orientală, transpusă într-un amplu registru cromatic şi muzical. Pe alocuri accentele poematice amintesc de Saadi sau de Omar Khayyam. Cu timpul, memorialistica de călătorie tinde spre concizie, vădind şi o anume accentuare a predispoziţiei meditative. Astfel, atât <span class="CharOverride-3">Jour d’Égypte</span>, cât şi <span class="CharOverride-3">Croisade pour l’anémone</span> vor capta pe un ton mai grav pulsul civilizaţiilor trecute. Primită cu entuziasm de contemporani, cartea <span class="CharOverride-3">Isvor, le pays des saules</span> a stârnit senzaţie prin materialul inedit şi pitoresc, inspirat de realităţile rurale româneşti. Măiestria autoarei rezidă în trasarea unei anume configuraţii spirituale a ţăranului, a omului unei civilizaţii vechi, surprins în fluxul existenţei lui cotidiene. Datinile şi obiceiurile apar ca nişte coordonate fundamentale ale traiului isvorenilor, generând drame şi acţionând ciclic, implacabil, asemenea destinului. „Ţara sălciilor” se conduce după legi proprii, cu reminiscenţe venite din timpuri străvechi. Imaginea satului este, astfel, uşor aureolată prin transfigurare mitică şi infuzii de lirism. Dincolo de atotputernicia tradiţiei se conturează, totuşi, într-o serie de tablouri răzleţe, în genul lui Jules Renard, un om al pământului, având rosturi, calităţi şi defecte general umane. Personalitatea scriitoarei se manifestă într-un amplu registru expresiv, talentul său ilustrându-se cu deosebită vigoare mai ales în arta portretistică. Înzestrată cu spirit de observaţie şi fină intuiţie psihologică, <span class="CharOverride-2">B.</span> va oferi în această direcţie modele remarcabile. Reţine în mod deosebit imaginea regelui Ferdinand din <span class="CharOverride-3">Două portrete</span>, o transpunere parţială după <span class="CharOverride-3">Portraits d’hommes</span> (1929). Conturându-se cu precizie, dintr-un mănunchi de amintiri revelatoare, derulate cu patos evocator, figura monarhului pare să fie, în această scriere, aceea a unui personaj dramatic, marcat lăuntric de o chinuitoare contradicţie între firea sa (de om modest, timid, retras) şi comportarea impusă de obligaţiile de suveran. Discipolă fidelă a lui Chateaubriand, scriitoarea tinde de multe ori să-şi învăluie personajele într-o aureolă romantică. Este şi cazul protagonistului din <span class="CharOverride-3">Le Destin de lord Thomson of Cardington</span>. Prin acumularea detaliilor sugestive, realizată cu un adânc simţ al nuanţelor, ataşatul militar al Marii Britanii la Bucureşti se profilează ca o figură de cavaler medieval. Ipostaza este amplificată de simbolistica fastuoasă folosită de <span class="CharOverride-2">B.</span>, care îşi situează eroul sub zodia focului, element ce pare să-i acompanieze ca un laitmotiv viaţa şi apoi chiar moartea (se prăbuşeşte cu un avion în flăcări). Reconstituirea ambianţei este făcută, însă, într-o manieră realistă. Diplomatul englez aparţine totodată şi timpului său, fiind implicat în relaţiile complexe ale Primului Război Mondial. O altă reuşită portretistică ce vădeşte putere de introspecţie este legată de figura lui Marcel Proust (<span class="CharOverride-3">Au Bal avec Marcel Proust</span>, 1928). Scriitorul evocat pare să iradieze o fascinaţie hoffmanniană. Comentariul unor scrisori vine să completeze imaginea unui însingurat, devorat de boală şi dornic de afecţiune. Corespondenţa adnotată va constitui, de altfel, un eficient mijloc de evocare şi în volume ca <span class="CharOverride-3">La Vie d’une amitié</span>,<span class="CharOverride-3"> Le Confesseur et les poètes</span>,<span class="CharOverride-3"> Échanges avec Paul Claudel</span> ş.a. Se cuvin, de asemenea, menţionate, pentru valoarea lor documentară şi literară, câteva schiţe sugestive de portret (Hitler, Göring, Mussolini ş.a.) din <span class="CharOverride-3">Jurnal politic</span>, text ce cuprinde însemnări din perioada 1939–1941. Înfăţişând degringolada României în etapa premergătoare celui de-al Doilea Război Mondial, însemnările reţin prin reconstituirea atmosferei generale, de o mare autenticitate, şi nu mai puţin prin vigoarea realistă a unor scene. <span class="CharOverride-2">B.</span> s-a mai exersat şi în alte genuri. Astfel <span class="CharOverride-3">Noblesse de robe</span> este un îndreptar de modă căruia autoarea îi dă o ingenioasă turnură literară. De asemenea, nu lipsite de interes sunt <span class="CharOverride-3">Pages de Bukovine et de Transylvanie</span> (1930), excursuri eseistice în istoria şi arta românească, sau <span class="CharOverride-3">Feuilles de calendrier</span>, care înmănunchează un ciclu de articole şi reportaje scânteietoare de vervă. <span class="CharOverride-2">B.</span> reprezintă, alături de Elena Văcărescu şi Anna de Noailles, o ipostază strălucită a afirmării spiritului românesc peste hotare. </p>
			<p class="Heuristica___mici"><span class="CharOverride-2">SCRIERI: </span><span class="CharOverride-3">Les Huit paradis</span>, Paris, 1908; ed. (<span class="CharOverride-3">Cele opt raiuri</span>), tr. Tudor Nicolaescu, Bucureşti, 1946; <span class="CharOverride-3">Alexandre Asiatique ou L’Histoire du plus grand bonheur possible</span>, Paris, 1912; <span class="CharOverride-3">Une Fille de Napoléon</span>, pref. Frédéric Masson, Paris, 1921; ed. (<span class="CharOverride-3">Une Fille inconnue de Napoléon</span>), Paris, 1935; ed. (<span class="CharOverride-3">O fiică necunoscută a lui Napoleon</span>), tr. Andreea Gheorghiţoiu, îngr. şi pref. Ion Grecescu, Bucureşti, 1993; <span class="CharOverride-3">Isvor, le pays des saules</span>, I–II, Paris, 1923; ed. (<span class="CharOverride-3">Isvor, ţara sălciilor</span>), tr. Pia Brătianu [Pia Alimăneştianu], pref. Mihail Sadoveanu, Bucureşti, [1938]; ed. tr. Anca-Maria Christodorescu, pref. Maria Brăescu, Bucureşti, 2000; <span class="CharOverride-3">Le Perroquet vert, </span>Paris, 1924; ed. (<span class="CharOverride-3">Papagalul</span> <span class="CharOverride-3">verde</span>), tr. şi pref. Constantin Popescu, Bucureşti, 1998; <span class="CharOverride-3" lang="fr-FR">Une Visite à La Béchellerie, suivi par les Pélerins de la Montagne Sainte-Geneviève</span>, Paris, 1925;<span class="CharOverride-3"> Catherine-Paris</span>, Paris, 1927; ed. tr. Maria Brăescu şi Gheorghe Lăzărescu, Bucureşti, 1996; <span class="CharOverride-3">Une Victime royale – Ferdinand de Roumanie</span>, Abbeville, 1927; ed. (<span class="CharOverride-3">Un sacrificiu regal. Ferdinand al României</span>), tr. Maria Brăescu, Bucureşti, 2000; <span class="CharOverride-3">Au Bal avec Marcel Proust</span>, Paris, 1928; ed. (<span class="CharOverride-3">La bal cu Marcel</span> <span class="CharOverride-3">Proust</span>), tr. şi pref. Tudor Ionescu, Cluj-Napoca, 1976; <span class="CharOverride-3">Noblesse de robe</span>, Paris, 1928;<span class="CharOverride-3"> La Tourquoise</span>, Paris, 1928; <span class="CharOverride-3">Jour d’Égypte</span>, Paris, 1929; <span class="CharOverride-3">La Maison du bon Dieu</span>, Paris, 1929; <span class="CharOverride-3">Portraits d’hommes</span>,<span class="CharOverride-3"> </span>Paris, [1929]; <span class="CharOverride-3">Două portrete</span>, Bucureşti, 1930; <span class="CharOverride-3">Pages de Bukovine et de Transylvanie</span>, Paris, 1930; <span class="CharOverride-3">Croisade pour l’anémone</span>, Paris, 1931; <span class="CharOverride-3">Le Destin de lord Thomson of Cardington, suivi de Smaranda</span>, Paris, 1932; ed. (<span class="CharOverride-3">Destinul lordului Thomson of Cardington</span>. <span class="CharOverride-3">Smaranda</span>), Bucureşti, [1932]; ed. tr. Vasile Zincenco, pref. Ion Bulei, Bucureşti, 2002; <span class="CharOverride-3">Lettres d’une fille de Napoléon</span>, Paris, 1933; <span class="CharOverride-3">Poetul tinereții și al durerii</span>, în <span class="CharOverride-3">Omagiu lui M. Eminescu</span>, îngr. Valeriu Petrescu, București, 1934; <span class="CharOverride-3">Égalité</span>, Paris, 1935; <span class="CharOverride-3">Le Rire de la Naïade</span>, Paris, 1935; <span class="CharOverride-3">Le Tendre amour de Napoléon: Marie Walewska</span>, Paris, 1936; <span class="CharOverride-3">Images d’Épinal</span>, Paris, 1937; ed. (<span class="CharOverride-3">Imagini de album</span>), tr. Elena Bulai, Bucureşti, 1998; <span class="CharOverride-3">Charlotte et Maximilien: les amants chimériques</span>, Paris, 1937;<span class="CharOverride-3"> Katia. Le démon bleu du tsar Alexandre</span>, Paris, 1938; ed. (<span class="CharOverride-3">Katia. Demonul albastru al ţarului Alexandru</span> <span class="CharOverride-3">II</span>), Bucureşti, 1939; <span class="CharOverride-3">Louison, le bel amour du dernier roi de France</span>, Paris, 1938; <span class="CharOverride-3">Loulou, prince impérial</span>, Paris, 1938; <span class="CharOverride-3">Feuilles de calendrier</span>, Paris, 1939; <span class="CharOverride-3">In memoriam: l’abbé Mugnier et lady Leslie,</span> Paris, 1946; <span class="CharOverride-3">Pont l’Abîme ou La Grande passion de la duchesse de Baume, </span>Paris, 1947; <span class="CharOverride-3">Câline ou La Folle equipée de la duchesse de Berry</span>, Paris, 1948; <span class="CharOverride-3">Le Voyageur voilé</span>, Paris, 1949; <span class="CharOverride-3">Laure de Sade, duchesse de Guermantes</span>, Paris, 1950; <span class="CharOverride-3">La Vie d’une amitié</span>, I–III, Paris, 1951–1957; <span class="CharOverride-3">Theodora ou Le Cadeau de Dieu</span>, Paris, 1953; <span class="CharOverride-3">Churchill ou Le Courage</span>, Paris, 1956; <span class="CharOverride-3">Elisabeth II</span>, Paris, 1957; <span class="CharOverride-3">La</span> <span class="CharOverride-3">Nymphe</span> <span class="CharOverride-3">Europe</span>, I–II, Paris, 1960–1976; <span class="CharOverride-3">Le Confesseur et les poètes</span>, Paris, 1970; ed. Paris, 1998; <span class="CharOverride-3">Échanges avec Paul Claudel</span>, Paris, 1972; ed. (<span class="CharOverride-3">Corespondenţa cu Paul Claudel</span>), tr. Maria Brăescu şi Gheorghe Lăzărescu, Bucureşti, 1992; <span class="CharOverride-3">Jurnal politic (ianuarie 1939 – ianuarie 1941)</span>, tr., îngr. şi introd. Cristian Popişteanu şi Nicolae Minei, Bucureşti, 1979; <span class="CharOverride-3">Jurnal 1915</span>, tr.<span class="CharOverride-3"> </span>şi îngr. Vasile Zincenco, pref. Ion Bulei, Bucureşti, 2001; <span class="CharOverride-3">Jurnal berlinez ’38</span>, tr. şi îngr. Dumitru Hîncu, Bucureşti, 2001. </p>
			<p class="Heuristica___m_RPR"><span class="CharOverride-2">Repere bibliografice:</span> Călinescu, <span class="CharOverride-3">Opere</span>, II, <span class="CharOverride-3">300–304</span>, IV, <span class="CharOverride-3">188–191</span>;<span class="CharOverride-3"> </span>Cioculescu, <span class="CharOverride-3">Amintiri</span>, <span class="CharOverride-3">395–399</span>; Cioculescu, <span class="CharOverride-3">Itinerar</span>, III, <span class="CharOverride-3">198–202</span>;<span class="CharOverride-3"> </span>Paleologu, <span class="CharOverride-3">Ipoteze</span>, <span class="CharOverride-3">274–282</span>; Maria Brăescu, <span class="CharOverride-3">Interferenţe româneşti </span><span class="CharOverride-3">în opera Marthei Bibescu</span>, Bucureşti, 1983; Ghislain de Diesbach, <span class="CharOverride-3">La Princesse Bibesco, 1886–1973. La Dernière orchidée</span>, Paris, 1986; ed. (<span class="CharOverride-3">Martha Bibescu. Ultima orhidee</span>), I–II, tr. şi îngr. Constantin Popescu, Bucureşti, 1998; I. Negoiţescu, <span class="CharOverride-3">Despre Martha Bibescu</span>,<span class="CharOverride-3"> </span>TR, 1990, 25; Lovinescu, <span class="CharOverride-3">Unde scurte</span>, II, <span class="CharOverride-3">75–77</span>; <span class="CharOverride-3">Dicţ. scriit. rom.</span>,<span class="CharOverride-3"> </span>I, <span class="CharOverride-3">277–280</span>; Christine Sutherland, <span class="CharOverride-3">Enchantress: Marthe Bibesco and Her World</span>, New York, 1996; ed. (<span class="CharOverride-3">Martha Bibesco şi lumea ei</span>), tr. Elena Giurcă, Bucureşti, 2005; Al. Dragomirescu, <span class="CharOverride-3">Universul epistolar al Marthei Bibescu</span>, Ploieşti, 1997; Narcis Dorin Ion, <span class="CharOverride-3">Mogoşoaia. Trei secole de istorie. 1702–2002</span>, Bucureşti, 2002, <span class="CharOverride-3">passim</span>; Dumitru Hîncu, <span class="CharOverride-3">Martha Bibescu. Intrigă fără iubire</span>, Bucureşti, 2002; Adrian Majuru, <span class="CharOverride-3">„Destinul lordului Thomson of Cardington”</span>, OC, 2003, 153; Ştefania Rujan, <span class="CharOverride-3">Trois cas d’intégration dans l’espace culturel français</span>, Iaşi, 2003; Zaharia-Filipaş, <span class="CharOverride-3">Studii</span>, <span class="CharOverride-3">125–134</span>; Constantin Iordan, <span class="CharOverride-3">Martha Bibescu în timpul ocupaţiei germane la Bucureşti (1916–1917)</span>, Bucureşti, 2005; Dascălu, <span class="CharOverride-3">Germanitatea</span>, <span class="CharOverride-3">289–298</span>; <span class="CharOverride-3">Martha Bibescu pe care n-o cunoșteam</span>, îngr. Dumitru Hîncu, București, 2009; Manolescu, <span class="CharOverride-3">Enciclopedia</span>,<span class="CharOverride-3"> 78–83</span>; <span class="CharOverride-3">Martha Bibescu și prințul moștenitor al</span> <span class="CharOverride-3">Germaniei</span>, tr. Lidia Simion şi Claudia Dumitriu, îngr. şi introd. Constantin Iordan, Iaşi, 2010. &#9;<span class="Semnatura">C.Bz.</span></p>
			<div class="_idGenObjectLayout-1">
				<div id="_idContainer045">
					<div id="_idContainer043" class="Basic-Text-Frame">
						<p class="Titlu-Nume-H">BIBICESCU, I.G. [Ioan G.] </p>
						<p class="Titlu-mic-DATE">(8.XI.1848, Cerneţi, j. Mehedinţi – 2.V.1924, Bucureşti), folclorist, publicist. </p>
					</div>
					<div id="_idContainer044" class="Basic-Graphics-Frame _idGenObjectStyleOverride-1">
						<img class="_idGenObjectAttribute-1" src="06B_766-833_Beligan-BiblioAcad-web-resources/image/Bibicescu_I_Gs.png" alt="" />
					</div>
				</div>
			</div>
			<p class="Heuristica-PRIMUL">Este fiul Ioanei (n. Mazilu) şi al lui Gheorghe Bibicu. Şi-a făcut clasele primare la Turnu Severin, iar liceul la Craiova, unde s-a împrietenit cu Alexandru Macedonski. Studiază dreptul la Bucureşti şi Paris, după care, întors în Capitală, acceptă un post de copist la primărie. Aici îl descoperă C.A. Rosetti, care îl angajează, în 1879, în redacţia ziarului „Românul”, unde publicase, ca student, încă din 1874. Părăseşte, după doisprezece ani, ziarul, dar nu şi ideile democratice, pe care le va promova consecvent ca redactor la ziarele „Dorobanţul” (editat între 1877–1878), „Renaşterea” (1879, în colaborare cu Frédéric Damé), „Unirea”, „Telegraful” (preluat de la I.C. Fundescu, devenit „Telegraful român”). Cu vremea, reuşeşte să deţină funcţii dintre cele mai importante în viaţa politică a Bucureştiului, ajungând şi deputat. A fost director al Societăţii pentru Industria şi Comerţul Petrolului, membru în comitetul Societăţii Presei, în comitetul Ligii pentru Unitatea Culturală a Tuturor Românilor. În anul 1895 este numit director şi în 1916 guvernator al Băncii Naţionale, calitate în care a acordat sprijin material mai ales revistelor transilvănene. A donat o bibliotecă oraşului Turnu Severin. Preocupările sale au mers spre domenii diverse, ca economie politică, demografie, drept, istoria culturii, fără a străluci însă în vreunul din ele.</p>
			<p class="Heuristica-BASE"><span class="CharOverride-2">B.</span> şi-a dobândit notorietatea prin activitatea de folclorist, pe care a desfăşurat-o totuşi accidental, fără veleităţi, în primul rând din motive de ordin moral. Îngrijorat de posibilitatea dispariţiei creaţiei populare din Transilvania, el culege câţiva ani la rând folclor din Vâlcele (judeţul Covasna). Realizează, în felul acesta, monografia folclorică a unei localităţi. La data apariţiei volumului <span class="CharOverride-3">Poezii populare din Transilvania</span> (1893), textele erau deja cunoscute din ziare şi din manuscris, astfel că prezentarea colecţiei fusese făcută din 1884 de G.I. Ionnescu-Gion şi era citată de B.P. Hasdeu în <span class="CharOverride-3">Etymologicum Magnum Romaniae</span>. În afara materialelor culese direct, <span class="CharOverride-2">B.</span> introduce în cartea sa şi texte din alte surse, pentru a ilustra folclorul întregii provincii. Majoritatea o reprezintă textele lirice, la care se adaugă colinde, balade, ghicitori şi o prezentare a obiceiului „înfrăţit–însurăţit”, în care dovedeşte şi aptitudini de filolog. În folclor <span class="CharOverride-2">B.</span> se orientează neaşteptat de lesne şi mai toate observaţiile sale din prefaţă sunt întemeiate, unele vădind mare fineţe. Folclorul înseamnă pentru el etnopsihologie, dar interpretările sale sunt lipsite de punctul de vedere istoric. <span class="CharOverride-2">B.</span> remarcă unitatea sincretică a cântecului, text–melodie, calitatea îndoielnică a informaţiilor furnizate de lăutari şi face un patetic apel pentru culegerea folclorului ameninţat cu dispariţia. A tradus din franceză câteva povestiri romanţioase în foiletonul ziarului „Românul” (Amédée Achard, Étienne Enault, Jane Mac Leod, L. Sermensan, Émile Souvestre).</p>
			<p class="Heuristica___mici"><span class="CharOverride-2">Culegeri: </span><span class="CharOverride-3">Poezii populare din Transilvania</span>, Bucureşti, 1893; ed. îngr. Maria Croicu, introd. I.C. Chiţimia, Bucureşti, 1970. </p>
			<p class="Heuristica___m_RPR"><span class="CharOverride-2">Repere bibliografice:</span> Iorga, <span class="CharOverride-3">Oameni</span>, III, <span class="CharOverride-3">96–97</span>;<span class="CharOverride-3"> </span>Petru Drăgănescu-Brateş, <span class="CharOverride-3">Viaţa şi opera lui Ioan G. Bibicescu</span>, [Turnu Măgurele], 1938; Octav Păun, <span class="CharOverride-3">Un folclorist valoros: I.G. Bibicescu</span>, GL, 1964, 19; Bârlea, <span class="CharOverride-3">Ist. folc.</span>, <span class="CharOverride-3">301–303</span>; <span class="CharOverride-3">Dicţ. lit. 1900</span>, <span class="CharOverride-3">100–101</span>; Ileana Roman, <span class="CharOverride-3">I.G. Bibicescu sau Viaţa ca operă</span>, Drobeta-Turnu Severin, 1998; Datcu, <span class="CharOverride-3">Dicţ. etnolog.</span>, <span class="CharOverride-3">104–105</span>; Virgiliu Tătaru, <span class="CharOverride-3">Ioan G. Bibicescu</span>, Drobeta-Turnu Severin, 2010. &#9;<span class="Semnatura">L.C</span><span class="Semnatura">ş.</span></p>
			<p class="Heuristica-PRIMUL"><span class="titlu-12">BIBLIA ÎN LIMBA ROMÂNĂ.</span><span class="CharOverride-8"> </span>Fundament doctrinar al creştinismului şi una dintre sursele importante ale imaginarului colectiv european, <span class="CharOverride-3">Biblia </span>a jucat un rol central şi în configurarea specificului tipologic şi structural al limbii şi culturii româneşti. Ca şi în alte privinţe, în receptarea <span class="CharOverride-3">Sfintelor Scripturi</span> cultura română prezintă numeroase coincidenţe şi interferenţe, dar şi câteva particularităţi diferenţiatoare faţă de culturile occidentale, ca şi faţă de cele sud-est europene şi balcanice învecinate, majoritar ortodoxe. Prima constatare de ordin general este că textele biblice au început să fie traduse în limba română cel mai probabil în secolul al XVI-lea, cu câteva secole mai târziu decât în limbile vernaculare occidentale (engleza, germana, franceza, italiana, spaniola, limbile nordice etc.), dar cu câteva secole mai devreme decât în limbile popoarelor ortodoxe vecine (rusă, bulgară, neogreacă etc.). Explicaţia principală a acestei „defazări” cronologice ar fi că poporul român, aparţinând prin limbă sferei romanităţii, accede la stadiul culturii scrise prin filiera slavo-bizantină, dominantă pe parcursul întregului Ev Mediu. În consecinţă, funcţia „limbii sacre” a fost îndeplinită la români nu de limba latină, ca în Occident, ci de limbile slavonă (în primele secole) şi greacă (începând cu secolul al XVII-lea), limbile „sacre” primare ale ortodoxiei. Cultura ecleziastică românească, implicit lectura şi interpretarea textelor biblice, s-a desfăşurat în cadrele „normale” ale ortodoxiei slavo-bizantine a Evului Mediu. Este de presupus că manuscrise parţiale sau integrale din <span class="CharOverride-3">Itala</span> (cea mai veche versiune în limba latină a textelor scripturale) sau din <span class="CharOverride-3">Vulgata</span>, versiunea latinească oficială a Bisericii Catolice, alcătuită în secolul al IV-lea de Sf. Ieronim, vor fi circulat, accidental şi în condiţiile de precaritate ale creştinismului primitiv, şi printre strămoşii creştini ai românilor din spaţiul carpato-balcanic, alături de texte în limba greacă, cel mai probabil din versiunea <span class="CharOverride-3">Septuagintei</span>, traducere a cărţilor canonice ale <span class="CharOverride-3">Bibliei</span> realizată în secolele al IV-lea – al II-lea î.H. în mediile iudaice elenofone din Alexandria şi Ierusalim şi adoptată de timpuriu ca <span class="CharOverride-3">textus receptus</span> de către creştini. Alegaţiile protocroniste ale unor istorici literari sau istorici ai Bisericii referitoare la o aşa-zisă „literatură străromână”, în cadrul căreia şi lectura <span class="CharOverride-3">Sfintei Scripturi</span> ar fi jucat un oarecare rol, sunt însă lipsite de fundament istoric şi de justificare logică. Foarte greu de dovedit sunt de asemenea şi opiniile unor filologi (I.C. Chiţimia), bazate pe existenţa în cele mai vechi texte româneşti a unui număr de aproximativ 20–30 de „relicte lexicale”, cuvinte de origine latină dispărute ulterior din uz, că primele transpuneri în limba română ale <span class="CharOverride-3">Psaltirii</span> şi <span class="CharOverride-3">Apostolului</span> ar fi fost realizate direct din latineşte, cu mult anterior secolului al XVI-lea, eventual înainte şi în afara puternicei influenţe slavone, ale cărei începuturi sunt datate în secolele al X-lea – al XI-lea. În cadrele ferme ale criticii filologico-istorice şi dincolo de inextricabila reţea a mentalului colectiv creştin popular, receptarea textelor biblice de către români poate fi urmărită pe trei paliere distincte: inseratele biblice în cărţile de cult creştin, tălmăcirile parţiale şi versiunile integrale ale <span class="CharOverride-3">Bibliei </span>în limba română. Potrivit specificului cultural ortodox, primele două paliere sunt mult mai importante, mai dinamice şi mai bogat reprezentate. </p>
			<p class="Heuristica-BASE">În sfera literaturii slavo-române, adică a ansamblului de texte în limba slavonă, traduse sau (mai puţin) originale, produse sau copiate de români, textele biblice ocupă un loc central. În vastul repertoriu al manuscriselor slavone, unele dintre ele bogat ornamentate, păstrate în marile biblioteci şi arhive româneşti ori străine, textele de origine biblică provenite de la cărturari români sunt numeroase. Din punctul de vedere al conţinutului, cele mai multe sunt cărţi de cult: (tetra)evanghel(iar)ul (carte de cult conţinând ample pasaje din <span class="CharOverride-3">Evanghelii</span>, orânduite, după necesităţile cultului, pe pericope sau „zaceale”), apostolul (pasaje din <span class="CharOverride-3">Faptele Apostolilor</span> şi din <span class="CharOverride-3">Epistolele</span> apostolice, organizate de asemenea pe pericope) şi psaltirea (carte de cult în care cei 151 de psalmi biblici sunt dispuşi, potrivit rigorilor cultuale, în „catisme”). De menţionat ar fi, pentru această categorie, <span class="CharOverride-3">Evangheliarul</span> de la Tismana, alcătuit în anul 1405 de călugărul Nicodim, cărturar de origine macedoneană, refugiat de la Muntele Athos în Ţara Românească, care a contribuit intens la organizarea vieţii monahale în patria adoptivă, precum şi un <span class="CharOverride-3">Tetraevanghel</span> caligrafiat de moldoveanul Gavriil Uric în anul 1429 şi conservat în prezent în Biblioteca Bodleiană a Universităţii din Oxford. Introducerea tiparului în Ţările Române este strâns legată de necesitatea multiplicării cărţilor bisericeşti, destinate nu doar nevoilor cultice interne, ci şi celor ale popoarelor ortodoxe vecine, sârbii şi bulgarii în special, aflaţi sub dominaţie otomană. Alături de <span class="CharOverride-3">Liturghierul</span> din 1508 şi <span class="CharOverride-3">Octoihul </span>din 1510, a treia carte în limba slavonă tipărită de călugărul sârb Macarie la Târgovişte a fost <span class="CharOverride-3">Tetraevangheliarul</span> din 1512. Un alt tipograf de cărţi slavoneşti, Dimitrie Liubavici, a tipărit, tot la Târgovişte, un <span class="CharOverride-3">Tetraevanghel</span> (1546–1551) şi un <span class="CharOverride-3">Apostol</span> (1547). Textele biblice cuprinse în aceste versiuni slavone provin cel mai probabil din tradiţia slavonă balcanică, sârbească sau bulgărească, deşi nu este exclus ca unele cărţi biblice sau unele versiuni să fi fost transpuse în slavonă şi de cărturari români sau din mănăstiri româneşti. Fapt este că toate aceste apostole, evangheliare şi psaltiri slavone, ca şi alte cărţi bisericeşti, manuscrise sau tipărite, au constituit sursa („izvodul”) principală pentru primele traduceri în limba română ale textelor biblice. Se mai poate constata că, în descendenţa ideologiei militante a Şcolii Ardelene, perioada slavonismului cultural la români a fost uneori deplânsă sau chiar depreciată ca o epocă de regres sau de stagnare culturală. Întrebuinţând sintagme precum „pâcla slavonismului” sau „barbaria slavonă”, filologi sau istorici români, unii de certă reputaţie ştiinţifică, au încălcat principiul obiectivităţii ştiinţifice, pierzând deopotrivă din vedere realitatea faptelor şi a condiţiilor istorice. Asemenea evaluări depreciative sunt nejustificate, căci, pe de o parte, spre a putea servi ca suport şi instrument de expresie pentru un univers semantic atât de elevat cum este cel creştin, o limbă istorică oarecare, în cazul nostru limba română, are nevoie de o perioadă relativ îndelungată de exersare prin scriere a unei varietăţi literare convenabile. Pe de altă parte, în măsura în care o lungă perioadă de timp, de aproape un mileniu, limbile acceptate de bisericile creştine şi cultivate ca atare erau extrem de puţine (greaca, latina, copta, siriaca, mai târziu armeana, gruzina, slavona), cazul românesc nu a fost singular, ci s-a înscris mai degrabă într-o regulă generală. Realitatea faptelor duce la constatarea că primele versiuni româneşti ale unor texte biblice sunt puternic impregnate, în lexic şi în frazeologie, în sintaxă şi în stil, de limba slavonă, limbă din care au fost traduse. La aspectul oarecum artificial al limbii acestor prime texte biblice a contribuit foarte mult şi caracterul lor sacru, care i-a obligat pe traducători la echivalarea cuvânt cu cuvânt a originalului slavon. Principiul traductologic al literalităţii în transpunerea textelor sacre, formulat încă de Sf. Ieronim, a fost, de altfel, acceptat ca de la sine înţeles până aproape de epoca modernă. </p>
			<p class="Heuristica-BASE">Cele mai vechi texte cu caracter literar şi conţinut biblic scrise în limba română care s-au păstrat (probabil şi primele) datează, potrivit celor mai mulți filologi, de pe la jumătatea secolului al XVI-lea şi sunt psaltiri (<span class="CharOverride-3">Psaltirea Scheiană</span>,<span class="CharOverride-3"> Psaltirea Voroneţeană</span>,<span class="CharOverride-3"> Psaltirea Hurmuzachi</span>) şi apostole (<span class="CharOverride-3">Codicele Voroneţean</span>,<span class="CharOverride-3"> Apostolul Popii Bratul</span>). Copii manuscrise ulterioare ale unor originale pierdute, ele alcătuiesc împreună un corpus, în sensul că par să derive din punct de vedere textual din acelaşi prototip, prezintă un caracter arhaic, sunt puternic marcate de amprenta slavonă şi reflectă particularităţi dialectale de tip nordic, între care cea mai specifică este rotacismul lui <span class="CharOverride-3">n</span> intervocalic în cuvinte precum <span class="CharOverride-3">lu(n)ră </span>pentru <span class="CharOverride-3">lună</span>, <span class="CharOverride-3">bi(n)re </span>pentru <span class="CharOverride-3">bine</span> etc. Datorită acestui particularism fonetic, textele sunt desemnate adesea de specialişti prin expresia „texte rotacizante”. Dezbateri în&#173;de&#173;lungate au stârnit în filologia românească încercările de a localiza şi data cele mai vechi texte literare româneşti şi mai ales de a explica motivele şi condiţiile cultural-istorice şi confesionale care s-au aflat la originea producerii lor. Se admite astăzi în general, mai ales ca urmare a contribuţiilor şcolii de filologie conduse de Ion Gheţie, că decizia de a tălmăci în româneşte texte bisericeşti importante nu poate fi separată de ideile inovatoare ale Reformei din lumea occidentală. Între punctele programatice esenţiale ale doctrinelor lui Martin Luther şi Jean Calvin se înscria şi transpunerea în limba poporului a cărţilor bisericeşti, inclusiv a <span class="CharOverride-3">Sfintei Scripturi</span>. În variantele ei luterană şi calvină, Reforma a fost adoptată de timpuriu, încă din primele decenii ale secolului al XVI-lea, de saşii şi maghiarii din Transilvania, „naţiuni” care deţineau, de altfel, alături de secui, puterea politică în principat. Şi mai precis încă, stratul de limbă principal din unele dintre aceste texte (cu o limbă destul de neunitară) ar trimite, după argumentarea lui Ion Gheţie, către zona dialectală Banat-Hunedoara, zonă în care eforturile de calvinizare a românilor, întreprinse de majoritatea principilor ardeleni (Ioan Sigismund Zápolya, Sigismund Báthory, Gabriel Bethlen), au avut un succes mai consistent, finalizându-se în constituirea unor comunităţi româneşti calvinizate, perpetuate până spre sfârşitul secolului al XVII-lea. Teorii mai vechi, precum ipoteza despre o influenţă a mişcării husite, susţinută de Nicolae Iorga şi de Sextil Puşcariu, sau cea a „imboldului” interior, formulată de P. P. Panaitescu, s-au dovedit nesustenabile. Potrivit lui Nicolae Iorga, o parte a adepţilor lui Jan Hus, izgoniţi din Imperiul German în prima jumătate a secolului al XV-lea, s-ar fi refugiat în Maramureş şi în nordul Moldovei, inducând şi unor cărturari locali convingerea că sensurile <span class="CharOverride-3">Sfintei Scripturi</span> pot fi transmise doar într-o limbă înţeleasă de popor. La rândul lui, P.P. Panaitescu a pus un accent decisiv asupra unor „necesităţi interne” ale societăţii româneşti, care ar fi determinat traducerea primelor apostole, evangheliare şi psaltiri. Acelaşi istoric al vechii culturi româneşti a indicat mănăstirea Peri din Maramureş ca loc în care, în lupta lor pentru autonomie faţă de episcopia de la Muncaci (ucraineană), călugării români ar fi încercat să renunţe la slavonă ca limbă de cult. În a doua jumătate a secolului al XVI-lea răspândirea <span class="CharOverride-3">Sfintelor Scripturi</span> în limba română cunoaşte un salt spectaculos prin activitatea de traducător, revizor şi tipograf a diaconului Coresi. Venind din Muntenia, acesta a tipărit, între anii 1559 şi 1583, la Braşov şi în alte oraşe din Transilvania, numeroase cărţi de cult în limbile română şi slavonă, cărţi prevăzute cu prefeţe sau postfeţe în care, atât în funcţie de comanditarii sau de „sponsorii” uneia sau alteia dintre ediţii, cât şi, implicit, în funcţie de destinatarii ei prezumtivi, orientarea confesională (când luterană, când calvină, când ortodoxă sau neutră) este formulată cu destulă transparenţă. Între cele c. 35 de tipărituri coresiene, alături de cărţi de slujbă propriu-zise (liturghiere, molitvenice, octoihuri), catehisme sau pravile, se găsesc şi cărţi de cult cu conţinut biblic. În limba slavonă Coresi a tipărit <span class="CharOverride-3">Tetraevanghelul </span>(trei ediţii – 1562, 1579, 1583) şi <span class="CharOverride-3">Psaltirea </span>(două ediţii – 1570 şi 1572, la care se adaugă a treia, bilingvă, <span class="CharOverride-3">Psaltirea slavo-română</span> din 1577), iar în limba română <span class="CharOverride-3">Apostolul </span>(<span class="CharOverride-3">Lucrul sfinţilor apostoli</span>, 1566), <span class="CharOverride-3">Psaltirea</span> (1570) şi <span class="CharOverride-3">Tetraevanghelul</span> (1561). Un loc special din perspectiva prelucrării textelor biblice originare îl ocupă între tipăriturile lui Coresi cele două cazanii – cea de la c. 1567, <span class="CharOverride-3">Tâlcul evangheliilor</span>, şi mai ales a doua, <span class="CharOverride-3">Cartea ce să cheamă Evanghelie cu </span><span class="CharOverride-3">învăţătură</span> din 1581, aceasta din urmă capodopera lui. Ample compilaţii din literatura patristică şi din omiletica bizantină, cele două cazanii conţin frecvente şi ample inserate biblice. Cât priveşte metoda de lucru, se pare că diaconul Coresi traducea uneori el însuşi, alteori recurgea la ajutorul unor clerici învăţaţi cum erau preoţii Iane şi Mihai din Şcheii Braşovului, dar de multe ori revizuia şi adapta graiului său nativ, cel muntean, traduceri mai vechi ale psaltirii şi apostolului, poate şi ale evangheliilor. Fapt este că, în comparaţie cu textele rotacizante, limba şi stilul lui Coresi sunt mult mai evoluate, mai fluente şi mai apropiate de limba română literară modernă. Din punct de vedere dialectal, în tipărituri este reprezentată, cu un apreciabil grad de consecvenţă, tradiţia „dialectului literar muntenesc” (G. Ivănescu), a acelei zone dialectale care cuprindea Muntenia (de unde diaconul era originar), dar şi sudul Transilvaniei, cu Braşovul şi Sibiul. Caracterul limbii i-a putut face pe unii filologi să considere că tipăriturile coresiene ar fi impus, încă din secolul al XVI-lea, baza muntenească a limbii române literare comune. Realitatea faptelor contrazice această opinie, căci pe tot parcursul secolului al XVII-lea şi în prima jumătate a celui următor şi celelalte varietăţi literare regionale, cel puţin cea moldovenească şi cea bănăţean-hunedoreană, au continuat să fie abundent reprezentate în texte. Prima tipăritură în limba română în care textul biblic nu mai este conceput şi prezentat ca parte a discursului cultual-liturgic sau ca ilustrare a preceptelor şi dogmelor creştine, ci ca o carte în sine, este <span class="CharOverride-3">Palia de la Orăştie</span> (1582). Textul conţine, imprimate cu o literă foarte asemănătoare cu cea folosită de diaconul Coresi (Şerban Coresi, fiul diaconului, este menţionat ca tipograf alături de un Marien Diacul), doar primele două cărţi ale <span class="CharOverride-3">Bibliei</span>, denumite, ca şi întregul volum, cu numele lor slavoneşti, <span class="CharOverride-3">Bitia</span>, adică<span class="CharOverride-3"> Geneza</span>, şi <span class="CharOverride-3">Ishodul</span>, adică <span class="CharOverride-3">Exodul</span>. O amplă prefaţă şi o postfaţă instruiesc pe cititori asupra autorilor traducerii, a cadrului cultural, confesional şi politic, precum şi a scopurilor acestei întreprinderi. Tipăritura trebuie privită ca parte componentă a strategiilor de calvinizare a românilor, organizate de autoritatea politică a Ardealului. Pe lângă principele Sigismund Báthory ca autoritate politică, sunt pomeniţi Mihail Tordaşi, episcop (superintendent) al românilor care acceptaseră calvinismul, alături de finanţatorul ediţiei, Gesti Ferenz din Deva, guvernatorul militar al Transilvaniei, personaj omnipotent în principat. După cum o arată cu mare claritate „titlurile” lor, autorii traducerii sunt cărturari români calvinizanţi: Ştefan Herce, „propoveduitor al Evangheliei” în Caransebeş, şi Efrem Zacan, „dascăl de dăscălie” în acelaşi oraş bănăţean, Moise Peştişel, „propovăduitor al Evangheliei” din Lugoj, şi Archirie, protopop al Hunedoarei. Alături de numele lui Coresi şi al altor doi-trei clerici cărturari din aceeaşi epocă, aceste patru nume par să fie cele mai vechi nume de „intelectuali” români menţionaţi ca atare. Cu toate că traducătorii afirmă cu emfază şi prudenţă că au urmat originalele ebraic, grecesc şi slavon ale textelor biblice, a fost dovedit de filologi (Mario Roques, Viorica Pamfil, primii editori moderni ai tipăriturii), că „izvodul” principal, deşi nemărturisit, a fost <span class="CharOverride-3">Pentateuhul</span><span class="CharOverride-3"> </span>în maghiară, tipărit la Cluj în 1551 de cărturarul reformator Gáspár Heltai, traducătorii mai având la îndemână, probabil, şi o ediţie a <span class="CharOverride-3">Vulgatei</span> latineşti. Puternic marcat la nivel fonetic şi morfologic (parţial şi lexical) de graiul bănăţean, textul <span class="CharOverride-3">Paliei de la Orăştie</span> nu depăşeşte nivelul stilistic al transpunerilor literale anterioare, fiind, în unele privinţe, chiar infe&#173;rior textelor coresiene. Ca un fapt de limbă semnificativ este frecvent citată întrebuinţarea, în două locuri, a formei <span class="CharOverride-3">român</span>, în alternanţă cu forma etimologică şi larg răspândită în epoca veche <span class="CharOverride-3">rumân</span>. Fenomenul este interpretat ca o creaţie analogică spontană (<span class="CharOverride-3">român &lt;</span>latinescul <span class="CharOverride-3">romanus</span>), semn implicit al conştiinţei originii romane a poporului român la unii cărturari români din secolul al XVI-lea. În sfera influenţei calvinizante trebuie înscrisă şi iniţiativa mitropolitului Simion Ştefan de a publica versiuni noi, integrale, ale <span class="CharOverride-3">Noului Testament</span> (1648) şi ale <span class="CharOverride-3">Psaltirii</span> (1651). Tipărite la Bălgrad (Alba Iulia) în condiţii tehnice elevate, cărţile reprezintă un salt evident în maturizarea şi rafinarea expresiei literare româneşti a mesajului biblic. Prima prefaţă din <span class="CharOverride-3">Noul Testament</span>, închinată lui Gheorghe Rákoczi, „craiul Ardealului”, şi semnată de Simion Ştefan (care se prezintă ca „arhiepiscop şi mitropolit scaunului Bălgradului şi a Vadului şi a Maramurăşului şi a toată Ţara Ardealului”), este plină de erudiţie biblică. A doua predoslovie („cătră cetitori”), nesemnată, dar datorată probabil tot lui Simion Ştefan, atestă conştientizarea unuia din principiile filologiei umaniste în practica traducerii textelor sacre: compararea critică a versiunilor de referinţă („izvoade […] greceşti, şi sârbeşti, şi lătineşti”), cu preferinţă pentru „izvodul” originar („cartea grecească”). Această a doua predoslovie mai conţine o serie de intuiţii corecte cu privire la justificarea împrumuturilor neologice pentru desemnarea unor obiecte, instituţii, relaţii specifice culturii antice (<span class="CharOverride-3">poblican</span>,<span class="CharOverride-3"> cangrenă</span>,<span class="CharOverride-3"> sinagogă </span>ş.a.), evitarea regionalismelor lexicale și selectarea de preferinţă a cuvintelor cu circulaţie largă (asemenea banilor, „cuvintele acealea sânt bune, carele le înţeleg toţi”). Versiunea de la 1648 a fost preluată integral în 1688 în <span class="CharOverride-3">Biblia de la Bucureşti</span>, devenind astfel, în ce priveşte <span class="CharOverride-3">Noul Testament</span>, baza pentru întreaga tradiţie biblică românească. Expansiunea protestantismului în sud-estul Europei, inclusiv în Imperiul Otoman, a declanşat o puternică reacţie de respingere în rândurile clerului ortodox înalt din lumea greco-ortodoxă. Un campion al acţiunilor anticalvine a fost mitropolitul Varlaam al Moldovei, care a făcut să apară în 1645 o broşură polemică împotriva calvinismului (<span class="CharOverride-3">Cartea carea să chiamă</span> <span class="CharOverride-3">Răspunsul împotriva Catihismusului calvinesc</span>), adoptând însă în mod implicit ideea (protestantă) a acceptării în Biserică a limbii poporului şi dându-şi seama că o asemenea decizie nu mai poate fi amânată fără riscuri majore. Prin <span class="CharOverride-3">Cazania </span>tipărită la Iaşi în 1643, Varlaam iniţiază un proces lung şi complicat, de înlocuire în Biserică a limbii slavone cu limba română, proces care se va finaliza abia aproximativ un secol mai târziu. Antologie de predici din omiletica bizantino-slavonă, <span class="CharOverride-3">Cazania</span> conţine deopotrivă şi multă materie biblică, în special pericopele evanghelice corespunzătoare liturghiilor duminicale. Prelu&#173;crarea şi interpretarea în limba română a textelor biblice a fost o constantă şi în cadrul preocupărilor mitropoliţilor Dosoftei şi Antim Ivireanul. Ample fragmente biblice, în special din <span class="CharOverride-3">Vechiul Testament</span> (uneori cărţi întregi, precum <span class="CharOverride-3">Cartea lui Iona</span>), sunt cuprinse de Dosoftei, în versiune proprie, în <span class="CharOverride-3">Parimiil</span><span class="CharOverride-3">e preste an</span> (Iaşi, 1683). Psalmii biblici l-au atras însă cu deosebire. Socotită cel dintâi text poetic românesc semnificativ, <span class="CharOverride-3">Psaltirea </span>„pre verşuri tocmită” (Uniev, 1673) este o operă personală, fără relevanţă cultică. Pentru nevoile cultului, Dosoftei a tipărit <span class="CharOverride-3">Psăltire de-nţăles</span>, slavo-română (Iaşi, 1680). A treia variantă românească, în proză, a <span class="CharOverride-3">Psaltirii</span> ieşite de sub pana mitropolitului moldovean se păstrează în fondul de manuscrise al Bibliotecii Universitare din Iaşi. La rândul său, Antim Ivireanul a tipărit, între numeroase alte cărţi de cult, şi un <span class="CharOverride-3">Evangheliar</span> (1697), <span class="CharOverride-3">Psaltirea </span>(1694, 1710) şi <span class="CharOverride-3">Noul Testament</span> (1703), text revizuit al <span class="CharOverride-3">Noului Testament de la Bălgrad</span>. Începând cu ultimele decenii ale secolului al XVII-lea, numărul cărţilor de cult cu conţinut biblic creşte exponenţial. În centrele cunoscute ale culturii ecleziastice româneşti (Neamţ, Iaşi, Bucureşti, Snagov, Râmnic, Buzău, ulterior Blaj) vor fi tipărite zeci de ediţii succesive de psaltiri, apostole, evangheliare, care vor contribui, alături de celelalte cărţi bisericeşti, la configurarea, spre sfârşitul secolului al XVIII-lea, a variantei unice şi unitare a limbii române literare.</p>
			<p class="Heuristica-BASE">Deşi bazele textuale ale tradiţiei biblice româneşti sunt puse încă din secolul al XVI-lea prin traduceri parţiale şi prin prelucrări ale textelor scripturale, actul fondator decisiv al acestei tradiţii îl constituie tipărirea la 1688 a <span class="CharOverride-3">Bibliei de la Bucureşti</span>, numită, mai rar, şi <span class="CharOverride-3">Biblia lui Şerban Cantacuzino</span>. Caracterul fondator se referă la punerea în circulaţie a textului biblic complet care, prin prestigiul simbolic maxim, prin numeroasele sale calităţi literare, prin dimensiuni şi prin autoritatea indusă de numele editorului, principele Şerban Canta&#173;cuzino al Ţării Româneşti, s-a putut impune ca model şi reper pentru versiunile româneşti care vor urma. Este vorba despre conservarea, timp de mai bine de două secole şi jumătate, nu numai a orientării iniţiate de <span class="CharOverride-3">Biblia de la Bucure</span><span class="CharOverride-3">şti</span>, ci şi a unei mari cantităţi de elemente textuale (opţiuni de traducere, terminologie, semantică, frazeologie, topică, onomastică biblică etc.). Cu toate că unele cercetări întreprinse în ultimele decenii, pe urmele lui Nicolae Iorga, de filologi precum Virgil Cândea, N.A. Ursu sau Al. Andriescu au clarificat nu doar condiţiile politice, culturale şi confesionale care au determinat apariţia acestui monument literar, ci şi foarte multe detalii ale unei dinamici editoriale complexe, circulă încă informaţii şi interpretări eronate. O asemenea interpretare parţial nefondată este aceea că <span class="CharOverride-3">Biblia de la Bucureşti</span> reprezintă „încununarea eforturilor” generaţiilor de înaintaşi sau o „sinteză” a versiunilor biblice parţiale care au fost tipărite sau au circulat anterior anului 1688. De fapt, aşa cum indică simpla comparaţie a textelor, istoria devenirii textului imprimat la Bucureşti este alta. Cărţile <span class="CharOverride-3">Noului Testament</span> din <span class="CharOverride-3">Biblia de la Bucureşti </span>sunt în relaţie textuală directă cu textele corespunzătoare din <span class="CharOverride-3">Noul Testament de la Bălgrad</span>, reprezentând o revizuire şi o adaptare a tipăriturii anterioare, eventual prin intermediul unei <span class="CharOverride-3">Evanghelii </span>apărută la Bucureşti în 1682. Textul este reluat, aproape fără modificări, şi de Antim Ivireanul, în ediţia pe care a dat-o <span class="CharOverride-3">Noului Testament </span>în 1703, ceea ce atestă aprecierea de care se bucura versiunea de la 1648. Cât priveşte însă <span class="CharOverride-3">Vechiul Testament </span>cuprins în ediţia tipărită la Bucureşti în 1688, acesta reprezintă o traducere integral nouă, fără o relaţie directă cu versiunile româneşti parţiale anterioare, <span class="CharOverride-3">Palia de la Orăştie</span> sau numeroasele psaltiri, manuscrise sau tipărite. Nu este însă mai puţin adevărat că autorii noii versiuni nu au fost nevoiţi să inventeze integral un stil sau un limbaj biblic, ci s-au încadrat într-o tradiţie relativ conturată, căreia i-au conferit consistenţă şi repere ferme, vizibile. În acest sens general, referitor la preexistenţa unor capacităţi expresive ale românei literare, pe care, exercitându-le asupra unui text de amploarea şi dificultatea <span class="CharOverride-3">Vechiului Testament</span>, autorii tipăriturii de la Bucureşti le-au ridicat la un grad superior de rafinament şi eficienţă, definirea <span class="CharOverride-3">Bibliei</span> de la 1688 ca o „sinteză a tuturor sforţărilor îndeplinite de cărturarii români în cele mai vitrege împrejurări timp de trei veacuri în toate Ţările Româneşti” (N. Cartojan) ar putea fi acceptată. Încă o afirmaţie frecvent reiterată este aceea potrivit căreia <span class="CharOverride-3">Biblia de la Bucureşti</span> ar reprezenta un model de limbă literară românească veche („mo&#173;nument literar fără pereche” – N. Iorga) şi, implicit, fundamentul textual al românei literare moderne. Faptele ca atare indică în realitate altceva. Dacă se acceptă definiţia ştiinţifică a limbii literare, aceea de varietate exemplară a limbii naţionale, caracterizată prin acceptarea conştientă şi consensuală, de către toţi utilizatorii şi pe toate palierele (fonetic, morfologic, lexical, sintactic), a unor norme relativ stabile şi unitare, codificate în mod explicit sau cel puţin printr-un uz generalizat şi constant, se va observa că textul <span class="CharOverride-3">Bibliei de la Bucureşti</span> nu sa&#173;tisface aproape deloc aceste exigenţe. Cercetările specialiştilor au demonstrat de mai multă vreme că, în această perspectivă, <span class="CharOverride-3">Biblia de la Bucureşti </span>nu a putut fi un model de limbă literară. La o lectură atentă a textului se constată numeroase inconsecvenţe de natură grafico-fonetică (unul şi acelaşi cuvânt scris, adesea pe aceeaşi coloană, în mod diferit, accentuări diferite ale cuvintelor etc.), morfologică (variante diferite de plural la substantive, fluctuaţii mari în paradigma conjugării verbale) şi lexicale (coocurenţa elementelor lexicale nordice şi a celor sudice, mai multe forme de adaptare ale numelor proprii din onomastica biblică etc.). Aspectul lingvistic compozit al <span class="CharOverride-3">Bibliei de la Bucureşti</span> are două explicaţii principale, una cu caracter general: limba română literară veche prezenta un nivel scăzut de normativitate, iar a doua de ordin particular. Redactat mai întâi de un autor care cunoştea şi practica tradiţia literară moldovenească (spătarul Nicolae Milescu), textul <span class="CharOverride-3">Bibliei </span>a fost revizuit înainte de a fi tipărit de cărturari munteni (Radu şi Şerban Greceanu) şi „diortosit” în cele din urmă de un alt moldovean (Mitrofan, fost colaborator al lui Dosoftei la Iaşi, fost episcop de Huşi şi viitor episcop de Buzău); se mai adaugă timpul relativ scurt pe care editorii de la Bucureşti l-au avut la dispoziţie pentru a-şi finaliza lucrarea. Aceste elemente conjuncturale, precum şi lipsa unui „autocontrol”, a unei preocupări conştientizate pentru întrebuinţarea unor norme lingvistice au condus la un rezultat evident: textul tipărit la 1688 nu este unitar sub aspectul normelor literare. Altă eroare de apreciere se întâlneşte la cei care pun pe seama fraţilor Greceanu meritul principal în traducerea şi editarea primei versiuni româneşti integrale a <span class="CharOverride-3">Sfintei Scripturi</span>. Pentru a clarifica această problematică, se cer avute în vedere împrejurările istorice, succesiunea şi ponderea contribuţiei diferiţilor cărturari implicaţi, motivaţia, competenţele celor mai importanţi „autori” ai tipăriturii. Un prim aspect este acela că <span class="CharOverride-3">Biblia de la Bucureşti</span> nu a fost concepută şi realizată ca o carte bisericească în sensul restrâns al cuvântului, adică pentru nevoile cultului liturgic, pentru care existau şi circulau de relativ multă vreme evanghelii, apostole şi psaltiri, de asemenea şi cărţi de interpretare, de lămurire şi de edificare morală a credincioşilor, cea mai importantă fiind <span class="CharOverride-3">Cazania </span>mitropolitului Varlaam, succesiv retipărită. Deceniile de la sfârşitul secolului al XVII-lea înregistrează chiar, atât în Moldova, cât şi în Ţara Românească, o intensă şi accelerată activitate de elaborare şi tipărire a textelor liturgice fundamentale, absolut necesare cultului şi vieţii bisericeşti curente (<span class="CharOverride-3">Liturghierul</span>,<span class="CharOverride-3"> Molitvenicul</span>,<span class="CharOverride-3"> Triodul</span>,<span class="CharOverride-3"> Octo&#173;ihul</span> etc.). Tipărirea integrală a <span class="CharOverride-3">Bibliei</span> nu era o astfel de urgenţă şi nu se înscria în rândul priorităţilor unor ierarhi luminaţi precum mitropoliţii Dosoftei al Moldovei şi Theodosie al Ţării Româneşti. Sarcina, de o enormă dificultate, dar şi aducătoare de prestigiu, şi-au asumat-o câţiva dintre cei mai erudiţi cărturari laici ai epocii, stimulaţi şi sprijiniţi de voievodul Şerban Cantacuzino, care a văzut în editarea <span class="CharOverride-3">Sfintei Scripturi</span> în limba ţării pe care o conducea un prilej major de afirmare a statutului de principe creştin luminat şi generos, pe care îl viza în mod sistematic şi pe toate căile. Nu lipsit de importanţă în acest context este faptul că, sub autoritatea şi cu sprijinul aceluiaşi Şerban Cantacuzino, se tipărea la Veneţia, în 1687, adică exact cu un an înaintea <span class="CharOverride-3">Bibliei de la Bucureşti</span>, în condiţii editoriale superioare, textul integral al <span class="CharOverride-3">Bibliei</span> în limba greacă (<span class="CharOverride-3">Septuaginta</span> şi <span class="CharOverride-3">Noul Testament</span>). Corelate, cele două evenimente editoriale vădesc ambiţia lui Şerban Cantacuzino de a-şi marca şi legitima statura sa de lider politic al lumii ortodoxe balcanice şi deopotrivă a familiei sale, ca moştenitoare a tradiţiei imperiale bizantine. Urgenţa imperativului politic explică în mare parte şi graba cu care <span class="CharOverride-3">Biblia</span> a fost pregătită şi tipărită. Pe de altă parte, momentul <span class="CharOverride-3">Bibliei de la Bucureşti</span> marchează şi declinul accentuat al limbii slavone, al cărei rol de „limbă suprapusă” este preluat de limba greacă. Cărturarii la care domnitorul a apelat pentru a-şi realiza proiectul sunt învăţaţi greci de prim rang, oaspeţi pe termen lung la Curtea din Bucureşti: Sevastos Kimenites, rector al Academiei Domneşti de la Bucureşti, sau Ghermanos Nyssis, rector al Academiei Patriarhiei din Constantinopol. Cei însărcinaţi practic cu redactarea textului pentru tipar sunt însă tinerii boieri valahi Radu Greceanu şi Şerban Greceanu, ei înşişi literaţi talentaţi şi elenişti bine pregătiţi. Redactată (probabil de stolnicul Constantin Cantacuzino, fratele domnitorului) într-un stil matur şi precis, cu o retorică bogată şi nuanţată, cu abundente informaţii de istorie biblică, prefaţa semnată de voievod, care se adresează, în ordinea ierarhică medievală, „celor ce să află lăcuitori supt stăpânirea noastră, preasfinţitului mitropolit chir Theodosie, iubitorilor de Dumnezău episcopi, preacuvioşilor egumeni, smeriţilor preoţi, blagorodnicilor boiari şi tuturor celoralalţi pravoslavnici creştini”, conţine date şi detalii precise care sprijină şi justifică atribuirea textului unui cărturar precum stolnicul. Despre transpunerea în limba poporului a „dumnezăieştii Scripturi” se vorbeşte ca despre o „cerească filosofie”, un dar spiritual spre „folosul obştesc”, pe care domnitorul este dator să îl facă supuşilor săi, „spre a noastră spăsenie şi spăseniia fratelui nostru” şi pentru a nu îngropa „talandul” care i-a fost dat, ci spre a-l spori şi împărţi celor aflaţi „supt ascultarea noastră”. Semnificaţiile evenimentului editorial patronat de Şerban Cantacuzino sunt încă şi mai explicite în cea de-a doua prefaţă a cărţii, semnată de „Dositheu, den mila lui Dumnezău patriarh al Sfintei cetăţi Ierusalimului şi a toată Palistina”. Semnarea de către unul din capii proeminenţi ai Bisericii Ortodoxe a acestui text encomiastic la adresa lui Şerban şi a familiei sale este elocventă pentru autoritatea de care se bucura voievodul în lumea ortodoxă a momentului. Redactată mai mult ca sigur de un „om al locului”, probabil acelaşi Constantin Cantacuzino stolnicul, predoslovia conţine, în seria argumentelor de justificare a legitimităţii transpunerii scrierilor sacre în limba vernaculară, o formulare subtilă a dimensiunii universale a unui act de cultură naţional, consacrat tuturor românilor; căci, evocând exemplul împăratului Constantin, care a pus să se difuzeze <span class="CharOverride-3">Sfânta Scriptură</span> în bisericile din Constantinopol, sau al episcopului got Ulfila, care a transpus în limba poporului său o parte a <span class="CharOverride-3">Bibliei</span>, prefaţatorul arată că „mai vârtos vreadnic de mii de laude eşti măriia ta, care la un norod întreg dai cuvântul lui Dumnezău [...] ca să lumineaze celor den casă ai Besearicii noroade: rumânilor, moldovenilor şi ungrovlahilor”. Alt aspect ţine de faptul că textul tipărit la Bucureşti în 1688 nu reprezintă traducerea fraţilor Greceanu, cum s-a crezut multă vreme. Fără a diminua deloc meritele lor reale, trebuie spus că ei sunt doar revizori ai unei tălmăciri integrale a <span class="CharOverride-3">Vechiului Testament</span>, efectuată cu câteva decenii înainte de Nicolae Milescu, ceea ce este dovedit, pe lângă unele referiri indirecte din epocă, de existenţa unei alte versiuni româneşti integrale a <span class="CharOverride-3">Vechiului Testament</span>, păstrată în manuscrisul 45 de la Biblioteca Filialei din Cluj-Napoca a Academiei Române. Copiat de un Dumitru din Câmpulung pentru mitropolitul Theodosie, probabil în 1686–1687, manuscrisul conţine şi un „cuvânt înainte cătră cititori”, redactat de un cărturar anonim care, revizuind versiunea lui Milescu, afirmă explicit că „o am scosu-o pre limba rumănească den izvodul lui Necolae cartea aceasta ce să chiamă <span class="CharOverride-3">Biblia</span>”. Acest cărturar anonim, identificat de N.A. Ursu în persoana mitropolitului Dosoftei (ajutat, la revizia textului, de unul sau mai mulţi colaboratori), descrie pe larg în ce au constat intervenţiile operate în manuscrisul lui Milescu. Se vede astfel că a fost urmată, în esenţă, metoda de lucru, implicit izvoarele acestuia: „Iară Necolae, vrând să aducă şi el cartea aceasta den elinie la rumănie, nefiind altă dată scoasă la rumănie, au socotit şi au ales un izvod carele-i mai ales decât toate altele, tipărit în Frangofort şi ales foarte bine pre limba elinească, şi dedesupt cu multe arătări şi cuvinte puse cum le-au tălmăcit alţii. [...] Zice el că pre lângă izvodul acesta au avut şi izvodul slovenescu şi leteneşte şi au avut şi alt izvodu letenescu, ce au fost scos de curând den limba jidovească, adecă den izvod jidovăscu [...]. Şi iară mărturiseaşte el de zice că de cel slovenescu nu s-au ţânut, că numai acest izvod iaste slovenescu, care acum să află tipărit la Ostrov [...]. Iară şi noi, pre lângă izvodul lui Necolae am mai alăturat şi alte izvoade greceşti, pren care izvoade fost-au unul carele au fost tipărit la Englitera, ci şi acesta nu să potriviia cu cel de la Frangofort [...]. Apoi aflând şi noi izvod grecescu, altul de ceale den Frangofort, dupre care au scris şi Necolae, am urmat aceluia pentru tocmirea soroacelor şi deplinirea cuvintelor şi întăritura oxiilor den cât am putut; [...] pentru căci izvodul lui Necolae, pentru degraba scriindu-l, n-au pus nici unile de aceastea, ci era pentru neîntocmirea lui foarte cu greu a să înţeleage vorba tălmăcirei şi abaterea cuvintelor”. Ceea ce a rezultat din această atentă revizuire reflectă, din punct de vedere lingvistic, cu relativă fidelitate şi consecvenţă, normele tradiţiei literare moldoveneşti. Refugiindu-se la Bucureşti în 1686, ca urmare a exilului forţat în Polonia al mitropolitului Dosoftei, protectorul său, Mitrofan, viitorul diortositor al <span class="CharOverride-3">Bibliei de la Bucureşti</span>, a adus cu sine, probabil, şi textul lui Nicolae Milescu revizuit, aşa cum apare el în manuscrisul 45. Este de asemenea foarte probabil ca acei „oameni ai locului” de la Bucureşti (între care fraţii Greceanu trebuie să-şi fi asumat sarcinile de editare principale), presaţi de voievodul Şerban Cantacuzino, doritor să-şi vadă <span class="CharOverride-3">Biblia</span> cât mai curând tipărită, au găsit foarte convenabil să preia textul traducerii lui Milescu, revizuindu-l încă o dată pe baza aceloraşi „izvoade” întrebuinţate şi de spătar. Comparaţia dintre manuscrisul 45 şi <span class="CharOverride-3">Biblia </span>de la 1688 arată că este vorba despre acelaşi text, dar substanţial revizuit. Sub presiunea timpului, editorii de la Bucureşti au renunţat însă la indicarea bogatelor referinţe biblice reţinute din izvoare (de Milescu sau de revizorul său moldovean) şi notate marginal în manuscrisul 45. În concluzie, Milescu este traducătorul principal al părţii de început a <span class="CharOverride-3">Bibliei de la Bucureşti</span>, tuturor celorlalţi cărturari, cunoscuţi sau încă anonimi, revenindu-le merite de colaboratori şi revizori. Rămân încă neclare resorturile, motivele pentru care tânărul cărturar Nicolae Milescu – traducerea <span class="CharOverride-3">Vechiului Testament</span> a realizat-o la Constantinopol, între anii 1661 şi 1664, pe când era reprezentant al domnitorului Grigore Ghica al Ţării Româneşti pe lângă Poarta Otomană – şi-a asumat o sarcină atât de dificilă. Buna instrucţie în limbile greacă, latină şi slavonă, precum şi în teologie şi filosofie, pe care şi-o dobândise ca elev al Şcolii Patriarhiei din Constantinopol, cultura şi talentul îl făceau persoana poate cea mai calificată între contemporani pentru un asemenea demers. Încă nu se poate spune cu precizie dacă iniţiativa îi aparţine integral sau a lucrat „la porunca” cuiva. Obscure rămân şi împrejurările în care manuscrisul său olograf a ajuns în Moldova. Cât priveşte metoda de traducere a lui Milescu, menţinută şi de revizorii săi succesivi, aceasta este cea literală (<span class="CharOverride-3">verbum a verbo</span>), cei mai mulţi interpreţi din epocă ai scrierilor sacre împărtăşind convingerea potrivit căreia fidelitatea faţă de litera <span class="CharOverride-3">Sfintei Scripturi</span> este singura soluţie convenabilă pentru evitarea erorilor. Problema izvoarelor folosite de Milescu şi de cei care au mers pe urmele sale spre definitivarea lucrării pentru tipar este ilustrativă pentru orientarea umanistă a cărturarilor implicaţi în elaborarea <span class="CharOverride-3">Bibliei de la Bucureşti</span>. Din menţiunile din prefeţe reiese limpede că s-a optat ca bază pentru <span class="CharOverride-3">Septuaginta</span>, vechea versiune grecească a cărţilor <span class="CharOverride-3">Vechiului Testament</span>, legitimată de tradiţia Bisericii Ortodoxe. Element semnificativ pentru relativa libertate de opţiune pe care şi-o putea permite un cărturar laic, ediţia folosită ca bază, <span class="CharOverride-3">Septuaginta</span> tipărită la Frankfurt pe Main în 1597 de câţiva reputaţi elenişti de orientare protestantă, a fost aleasă pentru renumele de temeinicie pe care şi-l câştigase („izvod carele-i mai ales decât toate altele”). De aici Milescu a preluat integral şi „sumarul”, adică toate<span class="CharOverride-3"> </span>cărţile deuterocanonice, inclusiv cărţile <span class="CharOverride-3">Macabei III</span> şi <span class="CharOverride-3">Macabei IV</span> (tratatul despre raţiunea dominantă). Menţinut şi în versiunea apărută în 1688 la Bucureşti cu titlul <span class="CharOverride-3">Pentru sângur ţiitoriul gând</span>, acest tratat anonim de orientare stoică, compus la sfârşitul epocii elenistice, este socotit cel dintâi text cu caracter filosofic tipărit în limba română. Pe lângă <span class="CharOverride-3">Septuaginta</span>, referinţa principală, Milescu şi revizorii săi au făcut apel, pentru clarificarea unor pasaje obscure, la singura versiune integrală a <span class="CharOverride-3">Bibliei</span> în slavonă, tipărită la Ostrog, în Ucraina (1581), precum şi la o ediţie de largă circulaţie a <span class="CharOverride-3">Vulgatei </span>latine, imprimată prima dată în 1565, la Anvers („cetatea Antverpiei”), de tipograful-editor Cristophorus Plantin, la alte ediţii occidentale ale <span class="CharOverride-3">Septuagintei</span>, între care ediţia filologică a umanistului englez R. Daniel (Londra, 1653 sau Cambridge, 1665). Pe masa de lucru a cărturarilor-traducători, amintite dar nedefinite mai îndeaproape, s-au mai aflat unele traduceri renascentiste în limba latină ale originalelor ebraice. Se conturează aşadar, în a doua jumătate a secolului al XVII-lea românesc, un tip de atitudine cărturărească mai apropiat, prin adoptarea unor principii ale interpretării critice şi comparative a textului <span class="CharOverride-3">Sfintei Scripturi</span>, de erudiţia filologică modernă decât de simpla raportare literală la textul slavon tradiţional. Aceste opţiuni de „strategie interpretativă” au fixat jaloanele abordării <span class="CharOverride-3">Vechiului Testament</span> în tradiţia biblică românească: includerea tuturor cărţilor deuterocanonice (cu excepţia tratatului despre raţiunea dominantă, menţinut ulterior doar de Samuil Micu la 1795 şi de Filotei la 1854 – 1856), <span class="CharOverride-3">Septuaginta</span> ca text de bază, apelul critic la versiunile altor tradiţii. Referiri la traducerea iniţială a lui Nicolae Milescu („izvodul lui Necolae”) se mai întâlnesc în „cuvântul înainte cătră cetitor” din fruntea unei a treia versiuni româneşti integrale<span class="CharOverride-3"> </span>a <span class="CharOverride-3">Vechiului Testament</span>, datând din aceeaşi epocă şi păstrată de asemenea în manuscris (manuscrisul 4389 de la Biblioteca Academiei Române: „Nevoitu-ne-am a prepune această sfântă şi de Dumnezeu suflată carte carea se chiamă <span class="CharOverride-3">Biblia</span>, adecă toată cartea Legii Vechi şi cu toţi prorocii, pre limba rumănească, carea până acum într-această limbă a noastră rumănească nu foarte se-au aflat prepusă, fără numai un izvod scris cu mâna, pre care l-au fost prepus Nicolae, spatariul moldovean, dascal şi învăţat în limba elinească, carele l-au izvodit de pre izvodul elinesc ce se-au fost tipărit în Frangofort”. Paternitatea noii versiuni manuscrise a fost atribuită de N.A. Ursu lui Daniil Andrean Panoneanul, profesor de slavonă şi latină la Şcoala Domnească din Târgovişte şi autor al traducerii colecţiei de texte canonice <span class="CharOverride-3">Îndreptarea legii</span> (Târgovişte, 1652). Alcătuitorul traducerii întrebuinţează manuscrisul lui Milescu doar ca izvor auxiliar, ca text martor pentru <span class="CharOverride-3">Septuaginta</span>, orientându-se în mod prioritar spre versiunea slavonă de la Ostrog, confruntată atent şi cu <span class="CharOverride-3">Vulgata </span>plantiniană. Deşi vădeşte în multe privinţe o calitate literară şi o inteligibilitate superioare versiunii lui Milescu, tălmăcirea nu a fost luată în calcul de editorii bucureşteni de la 1688 (dacă vor fi cunoscut-o), poate şi pentru că, în plină expansiune a orientării către modelul lingvistic şi cultural grecesc, autorul ei se menţinea încă în cadrele slavonismului dominant în secolele anterioare. Murind în octombrie 1688, Şerban Cantacuzino nu a putut, probabil, să-şi vadă <span class="CharOverride-3">Biblia</span> finalizată şi difuzată. Succesorul său, Constantin Brâncoveanu, se asociază şi el prestigioasei iniţiative, menţionându-şi numele pe foaia de titlu finală a cărţii, care a substituit-o, în unele tranşe ale tirajului, pe cea iniţială. Dintre relativ numeroasele exemplare păstrate până astăzi, semn că tirajul trebuie să fi fost considerabil, unele poartă însemnări ale unor personalităţi de primă mărime, precum mitropolitul Dosoftei sau Dimitrie Cantemir. În transcrieri interpretative şi în condiţii filologice, <span class="CharOverride-3">Biblia de la Bucureşti </span>a fost reeditată în epoca modernă de trei ori: într-o ediţie jubiliară din 1988 sub auspiciile Patriarhiei Române (coordonatori I.C. Chiţimia şi Mihai Moraru), ulterior în două volume, la Iaşi, în 2001–2002 (coordonatori Vasile Arvinte şi Ioan Caproşu) şi (împreună cu manuscrisele 45 şi 4389), în seria „Monumenta Linguae Dacoromanorum”, la Iaşi, în 1988–2008 volumele I–VII, XI (coordonatori Paul Miron, Al. Andriescu, Gabriela Haja), în 2011–2012 volumele VIII–IX, X/2, XXII (coordonator Eugen Munteanu). Monumentala tipăritură de la 1688 instituie textul de referinţă al principalei filiere a tradiţiei biblice româneşti, cea care, din punct de vedere stilistic, se prezintă ca una dintre varietăţile cele mai stabile ale stilului bisericesc de la noi. Dacă se face abstracţie de numeroasele inconsecvenţe formale, la nivelul fonetic şi la cel morfologic, şi se are în vedere doar nivelul mai general al stilului, afirmaţia lui G. Călinescu, după care <span class="CharOverride-3">Biblia de la Bucureşti</span> „este pentru limba română ceea ce este pentru cea germană <span class="CharOverride-3">Biblia </span>lui Martin Luther”, capătă temei.</p>
			<p class="Heuristica-BASE">Următoarea versiune integrală a <span class="CharOverride-3">Bibliei </span>a fost oferită culturii române de un grup de clerici ai Bisericii Unite din Transilvania. Deşi independentă din punct de vedere textual de <span class="CharOverride-3">Biblia de la Bucureşti</span>, ca şi de tradiţia <span class="CharOverride-3">Septuagintei</span>, această versiune se menţine în cadrele stilului bisericesc al vechii române literare şi ale terminologiei biblico-teologice tradiţionale. Iniţiativa de a tălmăci din nou integral <span class="CharOverride-3">Vechiul Testament</span>, împreună cu <span class="CharOverride-3">Noul Testament</span>, aparţine episcopului greco-catolic Petru Pavel Aaron. Resortul principal al iniţiativei trebuie să fi fost de ordin confesional, urmărindu-se legitimarea definitivă şi consolidarea Bisericii Române Unite cu Roma. Alegerea <span class="CharOverride-3">Vulgatei</span> latine, versiunea catolică oficială, ca text de referinţă unic, îndreptăţeşte o atare interpretare. Grupul de cărturari greco-catolici coordonat de Petru Pavel Aaron (Gherontie Cotore, Atanasie Rednic, Silvestru Caliani, Petru Pop de Daia, Ioan Săcădate, Grigorie Maior) a realizat în aproximativ doi ani (1760–1761) o versiune fluentă şi relativ clară. Rămasă netipărită de peste două secole şi conservată într-un manuscris păstrat la Blaj, versiunea a fost editată de un colectiv de filologi coordonat de Ioan Chindriş (I–V, 2005). Altă ediţie integrală a <span class="CharOverride-3">Bibliei</span> în limba română, numită curent <span class="CharOverride-3">Biblia de la Blaj </span>sau <span class="CharOverride-3">Biblia lui Samuil Micu</span>, a fost publicată în 1795 de episcopul greco-catolic Ioan Bob. Lucrarea reprezintă rezultatul unei revizuiri atente efectuate de Samuil Micu a textului tipărit la Bucureşti în 1688. Cărturarul ardelean a făcut nu doar o actualizare din punctul de vedere al normelor limbii literare, ci şi o intervenţie consistentă în textul <span class="CharOverride-3">Bibliei de la Bucureşti</span><span class="CharOverride-9">, </span>clarificând, prin raportare constantă la <span class="CharOverride-3">Septuaginta</span>, dar şi la <span class="CharOverride-3">Vulgata</span>, multe pasaje obscure, eliminând multe regionalisme (moldovenisme sau muntenisme), ca şi unele grecisme sau slavonisme, în favoarea unor creaţii lexicale interne care căpătaseră între timp răspândire în uzul literar. În rest, Samuil Micu a respectat numărul şi succesiunea cărţilor biblice, păstrând în sumarul ediţiei sale toate „apocrifele”, inclusiv tratatul despre raţiunea dominantă. Versiunea lui Samuil Micu a fost republicată, în condiţii grafice de excepţie, cu facsimilarea originalului, sub titlul <span class="CharOverride-3">Biblia de la Blaj. 1795 </span>la<span class="CharOverride-3"> </span>Roma, în anul 2000. Se poate afirma că tradiţia textuală instituită de <span class="CharOverride-3">Biblia de la Bucureşti</span>, trecută prin revizia profundă a lui Samuil Micu, s-a menţinut intactă, în sensul că intervenţiile diortositorilor succesivi au fost minore şi s-au limitat de cele mai multe ori la adaptări la nivelurile fonetic, morfologic şi sintactic; mai rar au fost operate înlocuiri ale unor cuvinte prin sinonime sau sintagme impuse de evoluţia normelor limbii literare comune. Următoarea ediţie din filiera tradiţională este cunoscută cu numele de <span class="CharOverride-3">Biblia de la Petersburg</span> (1819). Tipărită în Rusia, sub îngrijirea lui Gavriil Bănulescu-Bodoni, mitropolit de Chişinău, pentru românii din Basarabia, la cererea şi sub egida „Rosieneştii Soţietăţi a Bibliei”, ediţia reprezintă o reproducere fidelă, cu intervenţii neglijabile, a <span class="CharOverride-3">Bibliei de la Blaj</span>, model indicat explicit în prefaţă prin formula „carea mai înainte s-au tipărit în Transilvanie”. Este respectat „canonul alexandrin”, incluzând cărţile biblice deuterocanonice, dar fără <span class="CharOverride-3">Cartea</span> <span class="CharOverride-3">a IV-a a Macabeilor</span>. Urmează <span class="CharOverride-3">Biblia </span>tipărită de Filotei, episcop de Buzău, în cinci volume, între anii 1854 şi 1856. După cum o spune cu onestitate editorul, este reprodusă întocmai, în grafia de tranziţie a epocii, cu unele neînsemnate adaptări de natură lingvistică, <span class="CharOverride-3">Biblia de la Blaj</span>. Această opţiune este afirmată şi justificată în „procuvântare”: „Dintre Bibliile tipărite în limba noastră, mai bine tălmăcită şi mai luminată la înţeles este cea de Blaj; pe aceasta şi noi am ales-o de a o retipări, însă mai îndreptată şi mai curăţită de ziceri învechite acum şi obicinuite numai la fraţii noştri ardeleni”. Ca şi Samuil Micu, Filotei urmează canonul alexandrin, tipărind toate cărţile deuterocanonice ale <span class="CharOverride-3">Vechiului Testament</span>, inclusiv C<span class="CharOverride-3">artea a IV-a a Macabeilor </span>(tratatul despre raţiunea dominantă), a cărui prezenţă este explicată, cu argumente de ordin cultural general, prin respectul faţă de tradiţia locală. Aşa-numita <span class="CharOverride-3">Biblie a lui Şaguna</span> (1856–1858) se încadrează şi ea în filiera tradiţională. Iniţiatorul, Andrei Şaguna, mai întâi episcop, apoi mitropolit ortodox al Ardealului, a ştiut să întrebuinţeze încrederea deplină de care se bucura la Curtea de la Viena în scopul reînvierii şi reorganizării ortodoxiei în Transilvania. Tipărirea <span class="CharOverride-3">Bibliei</span> reprezintă unul din jaloanele unui program cultural şi eclezial mai larg. În masivul volum, ilustrat, fapt neobişnuit pentru tradiţia românească, cu 95 de gravuri (probabil opere ale lui Gustave Doré), textele biblice sunt tipărite pe două coloane, în grafia chirilică clasică. Într-o amplă introducere Andrei Şaguna oferă cititorilor informaţii privitoare la istoria şi receptarea <span class="CharOverride-3">Sfintei Scripturi</span>. Frecvent citată şi comentată de exegeţi din unghiuri de vedere diferite, adesea cu implicaţii confesional-polemice, introducerea lui Şaguna conţine, între altele, afirmarea principiului legitimităţii unei unice tradiţii textuale biblice în cadrul unei culturi naţionale: „Limba <span class="CharOverride-3">Bibliei </span>pentru un popor numai o dată se poate face; dacă s-au învins piedeca cea mare a traducerii şi dacă poporul au primit limba aceea aşa-zicând în însăşi fiinţa sa, atunci următorii n-au de a mai face alta, ci numai a o reînnoi şi îndrepta, aşa cum ar fi reînnoit şi îndreptat traducătorul cel dintâi al <span class="CharOverride-3">Bibliei</span>, de ar fi trăit până în vremurile lor”. Afirmaţia a fost interpretată uneori ca semn al intenţiei lui Şaguna de a-şi ascunde sursa reală, <span class="CharOverride-3">Biblia de la Blaj</span>. Căci, menţionând cu scrupulozitate versiunile româneşti anterioare, Şaguna omite tocmai ediţia lui Samuil Micu, al cărei text îl retipăreşte de fapt, dar prin intermediul ediţiei de la Sankt Petersburg din 1819. Ultima ediţie aflată în descendenţa <span class="CharOverride-3">Bibliei de la Bucureşti </span>este <span class="CharOverride-3">Biblia sinodală</span> din 1914. Revizuire ea însăşi a <span class="CharOverride-3">Bibliei de la Blaj</span> (prin intermediul <span class="CharOverride-3">Bibliei de la Buzău</span> şi a <span class="CharOverride-3">Bibliei lui </span><span class="CharOverride-3">Şaguna</span>), efectuată, începând cu anul 1895, din iniţiativa mitropolitului Iosif Gheorghian, de comisii succesive alcătuite din membri ai Sfântului Sinod, aceasta este prima versiune a <span class="CharOverride-3">Bibliei </span>tipărită în grafie latină şi autorizată oficial de Biserica Ortodoxă Română. Intervenţiile în text sunt destul de consistente, şi totuşi nesemnificative în raport cu <span class="CharOverride-3">Biblia de la Blaj</span>. Versiunea, pusă sub patronajul regelui Carol I, s-a bucurat de preţuirea şi încrederea unor reputaţi cărturari ortodocşi, precum Dumitru Stăniloae, Dumitru Fecioru şi Bartolomeu Anania, care au considerat-o drept ultima ediţie românească reflectând cu fidelitate <span class="CharOverride-3">Septuaginta</span>.</p>
			<p class="Heuristica-BASE">În perioada interbelică larga răspândire şi intensa circulaţie a „bibliilor britanice”, şi în special a versiunii lui Dumitru Cornilescu, nu doar în comunităţile neoprotestante, au atras atenţia oficialilor Bisericii Ortodoxe asupra necesităţii unei „acomodări” a stilului biblic tradiţional la cerinţele modernităţii. Se iniţiază astfel o lungă perioadă de tatonări, incertitudini şi polemici surde cu privire la realizarea unei versiuni biblice „recepte” a Bisericii Ortodoxe. Sub patronajul regelui Carol I, la iniţiativa patriarhului Miron Cristea şi cu aprobarea Sinodului Bisericii Ortodoxe Române, în 1936 se publică o versiune a <span class="CharOverride-3">Sfintelor Scripturi</span> „tradusă după textul grecesc al <span class="CharOverride-3">Septuagintei</span>, confruntat cu cel ebraic”. Este prima dată în lunga istorie a transpunerilor biblice în română când originalele ebraice sunt recunoscute ca legitime, ceea ce reprezintă o încercare de a schimba mentalitatea împărtăşită de clerul ortodox de orientare mai conservatoare. Precedat de un amplu <span class="CharOverride-3">Cuvânt înainte</span> semnat de patriarhul Miron Cristea, discursul biblic din 1936 se menţine din punct de vedere stilistic în cadrele tradiţionale, dar reprezintă o desprindere de versiunile anterioare. Autorii traducerii sunt teologii Nicodim Munteanu, Vasile Radu şi Gala Galaction, care au propus, pentru <span class="CharOverride-3">Vechiul Testament</span>, o nouă versiune, pornind de la <span class="CharOverride-3">Septuaginta</span>. Acesta este textul de la care vor pleca în principiu, cu revizuiri şi adaptări la normele ortografice, fonetice şi morfologice, „ediţiile sinodale” moderne. Poziţia cea mai avansată în direcţia apropierii de „izvoarele ebraice primare” este ilustrată de aşa-numita <span class="CharOverride-3">Biblie</span> <span class="CharOverride-3">a lui Radu–Galaction</span>, tipărită la Editura Fundaţiilor Regale în 1938, retipărită, în a doua ediţie, în 1939 şi avându-i ca traducători pe preoţii Vasile Radu şi Gala Galaction. Cu diferenţe majore faţă de textul din 1936, versiunea se raportează, pentru <span class="CharOverride-3">Vechiul Testament</span>, direct la <span class="CharOverride-3">Biblia</span> ebraică, ambii tălmăcitori fiind cunoscuţi ca ebraişti. Noua orientare este justificată de traducători prin necesitatea ca ortodocşii să aibă textul „ebraic” drept referinţă comună pentru respingerea activităţilor prozelitiste ale neoprotestanţilor. Sumarul include totuşi toate cele paisprezece cărţi deuterocanonice, inexistente în canonul ebraic al <span class="CharOverride-3">Vechiului Testament</span> şi neluate în seamă de protestanţi şi neoprotestanţi. Receptată cu entuziasm de publicul laic, ca un eveniment literar de primă mărime, versiunea Radu–Galaction a fost primită cu reticenţă şi chiar cu ostilitate în mediile bisericeşti. Nemulţumit de aceste iniţiative intelectualiste, Sinodul Bisericii Ortodoxe Române face demersuri repetate, din ce în ce mai dificile în deceniile dictaturii comuniste, de a pune în circulaţie versiuni autorizate, adecvate din punct de vedere stilistic, dar conforme cu tradiţia şi cu textele liturgice. O primă încercare aparţine lui Nicodim Munteanu, devenit în 1938 patriarh al Bisericii Ortodoxe Române. În 1944 acesta face să apară, sub autoritatea Sinodului, un text în care reia ediţia din 1936, înlocuind cu transpuneri proprii majoritatea traducerilor celor doi colaboratori iniţiali. Următoarea ediţie sinodală va fi tipărită, din iniţiativa patriarhului Iustinian, abia în anul 1968 şi conţine textul tradiţional, diortosit de o comisie de teologi ortodocşi alcătuită din Ioan Gagiu, Teodor M. Popescu şi Dumitru Radu. Astfel de versiuni „diortosite” cuprind şi următoarele ediţii sinodale (1972, 1982, 1990 etc.). Un loc special în cadrul filierei tradiţionale a receptării în limba română a <span class="CharOverride-3">Sfintei Scripturi</span> îl ocupă <span class="CharOverride-3">Biblia </span>publicată în 2001 de Bartolomeu Anania, arhiepiscop al Vadului, Feleacului şi Clujului, apoi mitropolit al Clujului, Albei, Crişanei şi Maramureşului. Rezultată dintr-o critică radicală a tradiţiei textuale anterioare, ediţia reprezintă o nouă transpunere şi, din punct de vedere stilistic, o versiune de autor. De remarcat sunt accentuata orientare către expresivitatea beletristică şi o marcată apropiere de limba vorbită. Iniţiativa este proclamată de traducător, afirmat în primul rând ca scriitor (Valeriu Anania), drept o întoarcere la <span class="CharOverride-3">Septuaginta </span>ca referinţă unică, menită să amendeze versiunile „mixte” (<span class="CharOverride-3">Septuaginta</span> împreună cu textul ebraic-masoretic) tipărite de Patriarhia Română în ultimele decenii, influenţate toate de traducerea Radu–Galaction. Calificată prin sintagma ambiguă „ediţie jubiliară a Sfântului Sinod”, versiunea Anania este acceptată de Biserica Ortodoxă Română, dar nu declarată ediţie oficială. Cea mai recentă transpunere în limba română o reprezintă <span class="CharOverride-3">Septuaginta</span> realizată de un grup de filologi în cadrul Colegiului Noua Europă (I–VI/2, 2004–2011). Traducerea e însoţită de comentarii ample, cu o mare deschidere, iar orientarea stilistică rămâne cea tradiţională. </p>
			<p class="Heuristica-BASE">Începând cu a doua jumătate a secolului al XIX-lea, se înregistrează încercări de abordare şi de transpunere a <span class="CharOverride-3">Sfintei Scripturi</span> exterioare sferei cultural-confesionale tradiţionale. Se conturează astfel o filieră nouă, distinctă şi adesea contrarie filierei conservatoare principale. Fără a mai menţiona nenumăratele ediţii ale <span class="CharOverride-3">Noului Testament</span> şi ale <span class="CharOverride-3">Psalmilor</span> tipărite de regulă în scopuri cultuale de diferitele confesiuni creştine care se exprimă în limba română, sunt de amintit doar versiunile biblice mai semnificative din punct de vedere cultural şi literar. Versiunea <span class="CharOverride-3">Biblia sacra</span>, numită curent <span class="CharOverride-3">Biblia lui Heliade </span>(fasciculele I–V, 1858–1860) reprezintă prima încercare de a traduce în româneşte <span class="CharOverride-3">Sfânta Scriptură</span> iniţiată şi întreprinsă de un intelectual laic în afara Bisericii. Aflat în exil la Paris, Ion Heliade-Rădulescu a decis să îşi continue misiunea de emancipare spirituală a naţiunii, dedicându-şi o mare parte din timp şi din energie traducerii (parţiale) şi comentării <span class="CharOverride-3">Bibliei. </span>Pornind de la originalul grecesc al <span class="CharOverride-3">Septuagintei</span> (publicat în 1843 la Atena), Heliade se desparte programatic de tradiţia stilului biblic românesc, propunând o metodă de transpunere foarte personală, caracterizată prin importul masiv de elemente neologice din greacă şi latină, menite să înlocuiască integral termenii tradiţionali, cei mai mulţi de coloratură slavonă. În paralel, la aceeaşi tipografie pariziană, în 1858 Heliade a publicat şi <span class="CharOverride-3">Biblicele sau Notiţii istorice, filosofice, religioase şi politice asupra Bibliei. </span>Geniul inventiv heliadesc se manifestă atât în textul traducerii, cât şi în comentarii, în deplinătatea sa, abundenţa creaţiilor neologistice, împreună cu siguranţa şi o anumită coerenţă internă a discursului conferind versiunii o forţă artistică ţinând mai degrabă de autonomia limbajului poetic decât de rigorile stilului biblic. Apariţia lucrării a fost primită cu multă reticenţă în mediile ecleziastice din ţară. Noutatea absolută a stilului, ineditul discursului şi orientarea către un etimologism extrem au declanşat chiar o dură reacţie din partea lui Andrei Şaguna, care va respinge radical noua iniţiativă, reproşând traducătorului lipsa oricărei competenţe în raport cu <span class="CharOverride-3">Sfânta Scriptură</span>. Între cele două personalităţi a izbucnit o polemică violentă, cu replici succesive, publicate în „Telegraful român”<span class="CharOverride-3"> </span>de la Sibiu (Şaguna) şi în „Naţionalul” bucureştean (Heliade). Printre imprecaţii şi calificări depreciative reciproce, unele la limita injuriei, se definesc două poziţii în aparenţă opuse şi ireconciliabile. Prima este cea ilustrată de Şaguna, după care traducerea şi interpretarea <span class="CharOverride-3">Bibliei </span>nu pot fi întreprinse în afara autorităţii Bisericii, singura care deţine vocaţia canonică şi cadrul legitimant al tradiţiei. Pentru Heliade, dimpotrivă, competenţa filologică, cunoaşterea limbii greceşti şi erudiţia sunt criteriile care trebuie îndeplinite prioritar pentru a putea aborda textele sacre. În plus, cu orgoliul celui privit de o întreagă generaţie ca un legislator al limbii literare, Heliade invocă deopotrivă, ca factor justificator al iniţiativei sale, şi talentul literar pe care l-a dovedit o viaţă întreagă. Apărută tot în aceşti ani, <span class="CharOverride-3">Biblia sacra</span>,<span class="CharOverride-3"> </span>tipărită la Bucureşti în 1859, „cu cheltuiala Societati Ierografice Bretanice si Streine spre propagarea Sfintului cuvintŭ in Bretania si la alte natiuni”, pare să fie prima ediţie în limba română finanţată de această societate britanică. Volumul conţine doar trei cărţi biblice, <span class="CharOverride-3">Genesis, Isaia </span>şi <span class="CharOverride-3">Psalmi</span>. Grec de origine şi adept, în chestiunile de limbă literară, al lui Ion Heliade-Rădulescu, autorul traducerii, C. Aristia, a fost profesor de greacă şi de artă dramatică, poet, publicist, actor şi harnic traducător din greacă şi din italiană. Spre deosebire de foaia de gardă, scrisă integral într-o grafie latină etimologică<span class="CharOverride-3">, </span>textul propriu-zis este cules în grafie mixtă, chirilico-latină. Este un experiment, versiunea fiind plină de neologisme latino-romanice şi de creaţii lexicale spontane, unele explicate prin note de subsol. Alt experiment filologic este tentativa lui Timotei Cipariu de a transpune într-un limbaj etimologizant <span class="CharOverride-3">Biblia de la Bucureşti</span> în integralitatea ei. Încheiat în anul 1870, lăsat în manuscris şi păstrat în trei volume masive aflate la Filiala din Cluj-Napoca a Bibliotecii Academiei Române, textul va fi editat de un grup de cercetători clujeni. Pe la jumătatea secolului al XIX-lea Societatea Biblică Britanică începea să activeze şi în România, arătându-se interesată să publice versiuni în limba română ale <span class="CharOverride-3">Bibliei</span>. Întemeiată în 1804 la Londra, societatea finanţa, potrivit unei decizii proprii din 1826, tipărirea <span class="CharOverride-3">Bibliei</span> în diferite limbi, dar respectând „canonul palestinian” (adică fără cărţile deuterocanonice sau „bune de citit”), adoptat, pe urmele lui Luther, şi de cultele neoprotestante. Acest fapt reducea marja de dialog cu mediile bisericeşti ortodoxe oficiale, ataşate prin tradiţie <span class="CharOverride-3">Septuagintei</span> şi „canonului alexandrin”, care includea cărţile deuterocanonice. În consecinţă, în vederile Societăţii Biblice Britanice au intrat o serie întreagă de ediţii întocmite în afara Bisericii Ortodoxe. Deoarece textele „britanice” sunt lipsite, de regulă, de introduceri sau de alte indicaţii, iar numele traducătorilor nu sunt de obicei menţionate, istoria lor este relativ greu de reconstruit. Ceea ce se ştie din surse istorice secundare este că, începând cu 1860, în Principatele Unite au activat mai mulţi agenţi ai Societăţii Biblice Britanice, între care cel mai activ a fost Alexander Thomson. Acesta a căutat colaboratori în mediile academice ieşene, ca traducători fiind pomeniţi, între alţii, Mihail Vitlimescu şi Ieronim Voruslan (evrei convertiţi la creştinism), Vasile Palade (profesor la Liceul Naţional din Iaşi), Clement Nicolau (profesor la Seminarul Veniamin), Petre Gârboviceanu (profesor de filosofie şi pedagogie). Din documentele societăţii reiese că între cei care au lucrat succesiv sau simultan la traducerea cărţilor biblice s-au numărat şi câţiva teologi ortodocşi, cum au fost Nifon Bălăşescu, Ghenadie Ţeposu, Constantin Erbiceanu, Nicolae Nitzulescu, care au preferat să nu li se menţioneze numele. Ultimul dintre aceştia a realizat şi o serie de versiuni personale (<span class="CharOverride-3">Noul Testament </span>din 1897, retipărit în 1904, 1906 şi 1910, <span class="CharOverride-3">Biblia </span>integrală în 1906), care s-au bucurat de popularitate printre neoprotestanţii români. Tipărirea textelor cu grafia latină etimologizant-latinistă a epocii se explică prin respectarea autorităţii nou-întemeiatei Academii Române, dominată în epocă de curentul etimologist. Aceeaşi explicaţie trebuie acceptată şi pentru numărul relativ mare de neologisme latino-romanice introduse de traducători, care pornesc totuşi, adesea, de la tradiţia textuală principală (prin intermediul ediţiilor Filotei şi Şaguna). Trebuie menţionat, de altfel, că şi cărţile bisericeşti de cult propriu-zise, publicate sub autoritatea Bisericii Ortodoxe, prezentau în anii 1870–1890, ani de maximă influenţă a etimologismului în Academia Română, aceleaşi caracteristici grafice şi lingvistice latinizante. Ca izvoare, traducătorii par să fi folosit, alături de versiunile româneşti tradiţionale existente, originalele ebraice, dar şi versiuni franţuzeşti (în special versiunea Segond), englezeşti sau germane. Retipărit de câteva ori, cu unele diferenţe de la o ediţie la alta, textul <span class="CharOverride-3">Bibliei</span> „britanice” a fost asumat, până la apariţia versiunii lui Dumitru Cornilescu, de diferitele culte neoprotestante aflate în expansiune, fiind privit, şi din acest motiv, cu multă reticenţă în mediile ortodoxe. Prima ediţie din această serie a apărut la Iaşi, în trei tomuri (1865–1869), cuprinzând <span class="CharOverride-3">Vechiul Testament</span>, pentru ca în 1871 să iasă o ediţie în patru tomuri, <span class="CharOverride-3">Sânta Scriptură a Vechiului şi Noului Testament. </span>Adaptând textul la normele ortografice şi morfologice ale Academiei Române, Societatea Biblică Britanică a reeditat textul în 1873 (la Pesta), în 1908, 1911 şi 1921 (la Bucureşti). Un loc special în tradiţia biblică românească îl ocupă traducerea denumită curent <span class="CharOverride-3">Biblia lui Cornilescu</span>, probabil cea mai răspândită versiune în limba română a <span class="CharOverride-3">Sfintei Scripturi.</span> După studii de teologie ortodoxă la Universitatea din Bucureşti, finalizate cu hirotonirea sa ca preot, Dumitru Cornilescu s-a dedicat exclusiv, începând cu 1916, traducerii <span class="CharOverride-3">Bibliei.</span> Sprijinit financiar de prinţesa Rallu Callimachi şi adăpostit la moşia acesteia de la Stânceşti-Botoşani, tânărul teolog a reuşit să termine şi să publice, sub auspiciile Societăţii Biblice Britanice, în 1920 <span class="CharOverride-3">Psaltirea</span>, iar în 1921 <span class="CharOverride-3">Noul Testament</span>, urmat, în acelaşi an, de traducerea integrală a <span class="CharOverride-3">Bibliei.</span> Din punct de vedere stilistic şi al expresiei lingvistice propriu-zise, noua versiune se menţine în cadrele stilului biblic românesc tradiţional. Textul atestă o bună competenţă în limbile greacă şi ebraică, precum şi stăpânirea limbilor germană, franceză şi engleză. Bucurându-se iniţial de o primire foarte favorabilă, inclusiv din partea multor reprezentanţi al Bisericii Ortodoxe, versiunea a trezit însă în curând mari suspiciuni, mai ales din cauza faptului că, respectând canonul „palestinian” impus de Societatea Biblică Britanică, a fost adoptată rapid ca <span class="CharOverride-3">textus receptus</span> de toate cultele neoprotestante româneşti (baptişti, penticostali, adventişti). Supus unor critici acerbe şi acuzelor de sectarism, Dumitru Cornilescu a plecat definitiv din ţară în 1923. Ediţia a doua, revizuită, a traducerii sale (1926) a fost retipărită de zeci de ori, în tiraje de sute de mii de exemplare. Tradiţia biblică românească reprezintă un câmp de cercetare vast şi divers, aflat încă la începuturile explorării sale. Perspectivele sunt multiple şi complementare. În jurul şi pe baza abordării filologice, se pot deschide căi de cunoaştere interdisciplinară pe care s-ar putea înscrie teologi, istorici (ai culturii, ai artelor sau ai mentalităţilor), traductologi, antropologi, etnologi, informaticieni şi filosofi. </p>
			<p class="Heuristica___mici"><span class="CharOverride-2">Ediţii:</span> <span class="CharOverride-3">Biblia adecă Dumnezeiasca Scriptură a ceii Vechi şi ale ceii Noao Leage</span>, Bucureşti, 1688; <span class="CharOverride-3">Biblia adică Dumnezeiasca Scriptură a Vechiului şi Noului Testament</span>, coordonatori I.C. Chiţimia şi Mihai Moraru, pref. patriarhul Teoctist, Bucureşti, 1988; <span class="CharOverride-3">Monumenta Linguae Dacoromanorum. Biblia 1688</span>, vol. I–V, Iaşi, 1988–1997, vol. VI, coordonatori Al. Andriescu şi Paul Miron, Iaşi, 2004, vol. VII, coordonatori Al. Andriescu, Paul Miron şi Gabriela Haja, Iaşi, 2008, vol. XI, coordonatori Al. Andriescu şi Paul Miron, Iaşi, 2003, vol. VIII–IX, X/2, XXII, coordonator Eugen Munteanu, Iaşi, 2011–2012; <span class="CharOverride-3">Biblia 1688</span>, I–II, îngr. Vasile Arvinte şi Ioan Caproşu, introd. Vasile Arvinte, Iaşi, 2001–2002; <span class="CharOverride-3">Biblia adecă Dumnezeiasca Scriptură a Legii Vechi şi a ceii Noao</span>, tr. Samuil Micu, Blaj, 1795; <span class="CharOverride-3">Biblia de la Blaj. 1795</span>, ediţie jubiliară, coordonatori şi postfeţe Ioan Chindriş şi Eugen Pavel, pref. Lucian Mureşan, Camil Mureşanu; <span class="CharOverride-3">Bibliia adecă Dumnezeiasca Scriptură a Legii Vechi şi a ceii Noao</span>, Sankt Petersburg, 1819; <span class="CharOverride-3">Biblia sau Testamentul Vechiu şi Nou</span>, I–V, Buzău, 1854–1856; <span class="CharOverride-3">Biblia adecă Dumnezeiasca Scriptură a Legii cei Vechi şi a cei Noao</span>, Sibiu, 1856–1858; <span class="CharOverride-3">Biblia sacra</span>, fasc. I–V, tr. Ion Heliade-Rădulescu, Paris, Bucureşti, 1858–1860; <span class="CharOverride-3">Biblia sacra</span>, tr. C. Aristia, Bucureşti, 1859; <span class="CharOverride-3">Sânta Scriptură a Vechiului şi Noului Testament</span>, I–IV, Iaşi, 1871; ed. I–II, Pesta, 1873; ed. Bucureşti, 1908; ed. Bucureşti, 1911; ed. Bucureşti 1921; <span class="CharOverride-3">Biblia adică Dumnezeeasca Scriptură a Legii Vechi şi a celei Nouă</span>, Bucureşti, 1914; <span class="CharOverride-3">Biblia sau Sfânta Scriptură a Vechiului şi Noului Testament</span>, tr. Dumitru Cornilescu, Bucureşti, 1921; ed. 2, Bucureşti, 1926; <span class="CharOverride-3">Sfânta Scriptură</span>, tr. Nicodim Munteanu, Vasile Radu şi Gala Galaction, introd. patriarhul Miron Cristea, Bucureşti, 1936; <span class="CharOverride-10">B</span><span class="CharOverride-3">iblia adică Dumnezeiasca Scriptură a Vechiului şi a Noului Testament</span>, tr. şi pref. Vasile Radu şi Gala Galaction, Bucureşti, 1938; ed. 2, Bucureşti, 1939; <span class="CharOverride-10">B</span><span class="CharOverride-3">iblia adică Dumnezeiasca Scriptură a Vechiului şi a Noului Testament</span>, tr. Nicodim Munteanu, Bucureşti, 1944; <span class="CharOverride-3">Biblia sau Sfânta Scriptură</span>, Bucureşti, 1968; <span class="CharOverride-3">Biblia sau Sfânta Scriptură</span>, Bucureşti, 1982; <span class="CharOverride-3">Biblia sau Sfânta Scriptură</span>, tr. Bartolomeu Valeriu Anania, Bucureşti, 2001; <span class="CharOverride-3">Septuaginta</span>, I–VI/2, coordonatori Cristian Bădiliţă, Francisca Băltăceanu, Monica Broşteanu, Dan Sluşanschi şi Ioan-Florin Florescu, Iaşi, 2004–2011; <span class="CharOverride-3">Biblia Vulgata. Blaj, 1760–1761</span>, I–V, pref. Eugen Simion, Camil Mureșanu, introd. Ioan Chindriş, postfaţă Niculina Iacob, Bucureşti, 2005.</p>
			<p class="Heuristica___m_RPR"><span class="CharOverride-2">Repere bibliografice:</span> Iorga, <span class="CharOverride-3">Ist. lit. relig.</span>, <span class="CharOverride-3">207–208</span>; Ioan Bălan, <span class="CharOverride-3">Limba cărţilor bisericeşti</span>,<span class="CharOverride-3"> </span>Blaj, 1914; N. Iorga, <span class="CharOverride-3">În legătură cu „Biblia” de la 1688 şi „Biblia” de la 1667 a lui Nicolae Milescu</span>, AAR, memoriile secţiunii istorice, t. XXXVIII, 1915–1916; Cartojan, <span class="CharOverride-3">Ist. lit.</span>,<span class="CharOverride-3"> </span>III (1945), <span class="CharOverride-3">214–219</span>; Ciobanu, <span class="CharOverride-3">Ist. lit. </span>(1947), <span class="CharOverride-3">297–308</span>; Haneş, <span class="CharOverride-3">Studii ist. lit.</span>,<span class="CharOverride-3"> 74–131</span>;<span class="CharOverride-3"> </span>Ivaşcu, <span class="CharOverride-3">Ist. lit.</span>, I, <span class="CharOverride-3">221–222</span>; Piru, <span class="CharOverride-3">Ist. lit</span>., I, <span class="CharOverride-3">212–216</span>; Rosetti–Cazacu–Onu, <span class="CharOverride-3">Ist. lb. lit.</span>, I, <span class="CharOverride-3">167–183</span>; Ion Gheţie, <span class="CharOverride-3">Contribuţii la problema unificării limbii literare. Momentul 1750</span>, LR, 1971; Ion Gheţie, <span class="CharOverride-3">Biblia de la Bucureşti şi procesul de unificare a limbii române literare</span>, SLF, II, <span class="CharOverride-3">53–66</span>; N. I. Nicolaescu, <span class="CharOverride-3">Scurt istoric al traducerii Sfintei Scripturi. Principalele ediţii ale Bibliei în Biserica Ortodox</span><span class="CharOverride-3">ă Română</span>, „Studii teologice”, 1974, 7–8; <span class="CharOverride-3">Dicţ. lit. 1900</span>, <span class="CharOverride-3">101–102</span>; Virgil Cândea, <span class="CharOverride-3">Raţiunea dominantă. Contribuţii la istoria umanismului românesc</span>, Cluj-Napoca, 1979, <span class="CharOverride-3">106–214</span>, <span class="CharOverride-3">222–223</span>; Ursu, <span class="CharOverride-3">Contribu</span><span class="CharOverride-3">ţii sec. XVII, 279–449</span>; <span class="CharOverride-3">Biblia de la Bucureşti (1688)</span>, DRO, 1988 (număr special); Al. Andriescu, <span class="CharOverride-3">Locul Bibliei de la Bucureşti în istoria culturii, literaturii şi limbii române literare</span>, în <span class="CharOverride-3">Monumenta Linguae Dacoromanorum. Biblia 1688</span>, I, Iaşi, 1988, <span class="CharOverride-3">7–45</span>; Alexandru Măianu, <span class="CharOverride-3">Viaţa şi lucrarea lui Dumitru Cornilescu</span>, <span class="CharOverride-3">traducătorul Bibliei în limba română modernă</span>, Bucureşti, 1995; Gabriela Mircea, <span class="CharOverride-3">Etape ale difuzării Bibliilor blăjene între anii 1795 şi 1822</span>, „Biblioteca şi cercetarea”, 1996; Andriescu, <span class="CharOverride-3">Studii</span>,<span class="CharOverride-3"> 90–208</span>; Ioan Chindriş, <span class="CharOverride-3">Secolele Bibliei de la Blaj</span>,<span class="CharOverride-3"> </span>în <span class="CharOverride-3">Biblia de la Blaj</span>.<span class="CharOverride-3"> 1795</span>, Roma, 2000, <span class="CharOverride-3">2339–2406</span>; Vasile Arvinte, <span class="CharOverride-3">Normele limbii literare în Biblia de la Bucureşti (1688)</span>, în <span class="CharOverride-3">Biblia 1688</span>, I, Iaşi, 2001, <span class="CharOverride-3">I–CXLVI</span>; Alexandru Gafton, <span class="CharOverride-3">Evoluţia limbii rom</span><span class="CharOverride-3">âne prin traduceri biblice din secolul al XVI-lea</span>, Iaşi, 2001;<span class="CharOverride-3"> </span>Al. Andriescu, <span class="CharOverride-3">Psalmii în literatura română</span>, Iaşi, 2004; Ioan Chindriş, <span class="CharOverride-3">Testamentul lui Petru Pavel Aaron</span>, în <span class="CharOverride-3">Biblia Vulgata</span>, Bucureşti, 2005, <span class="CharOverride-3">XII–LXXVII</span>; Niculina Iacob, <span class="CharOverride-3">Limba şi stilul Vulgatei de la Blaj (1760–1761)</span>, în <span class="CharOverride-3">Biblia Vulgata</span>, Bucureşti, 2005, <span class="CharOverride-3">789–909</span>; Eugen Munteanu, <span class="CharOverride-3">Lexicologie biblică românească</span>, Bucureşti, 2008, <span class="CharOverride-3">21–68</span>, <span class="CharOverride-3">449–486</span>, <span class="CharOverride-3">506–516</span>; Emanuel Conţac, <span class="CharOverride-3">Dilemele fidelităţii. Condiţionări cultuale şi teologice </span><span class="CharOverride-3">în traducerea Bibliei</span>, Cluj-Napoca, 2011; <span class="CharOverride-3">Receptarea Sfintei Scripturi între filologie, hermeneutică şi traductologie</span>, I–II, coordonator Eugen Munteanu, Iaşi, 2011–2012; Eugen Munteanu, <span class="CharOverride-3">A Brief History of the Romania Biblical Tradition</span>, „Biblicum Jassyense”, 2012, 3. &#9;<span class="Semnatura">E.Mt.</span></p>
			<p class="Heuristica_PRIMUL_Semnat"><span class="titlu-12">BIBLIOGRAFIA ROMÂNĂ</span>, publicaţie apărută la Bucureşti, lunar, de la 1 iulie 1914 până în iunie 1916, sub direcţia lui Victor Anestin, patronată de Editura Librăriei Alcalay and Co. <span class="CharOverride-2">B.r.</span> are un caracter preponderent informativ, principalul ei scop fiind de a anunţa apariţiile editoriale recente, în domeniile: „Poezie”, „Nuvele–romane”, „Critică literară, filosofie, istorie”, „Filologie”, „Teatru”, „Religie” etc. Sumarele cuprind şi numeroase comentarii, scurte recenzii, note pe cele mai diverse teme legate de universul cărţii, începând cu istoria artei tiparului şi încheind cu problema difuzării tipăriturilor. Cu excepţia notelor lui Victor Anestin, textele nu sunt semnate. &#9;<span class="Semnatura">I.M.</span></p>
			<p class="Heuristica-PRIMUL"><span class="titlu-12">BIBLIOTECA ACADEMIEI ROMÂNE</span>, instituţie care funcţionează în cadrul Academiei Române, având statut de bibliotecă naţională. Conform statutului, <span class="CharOverride-2">B.A.R.</span> „conservă bunurile de patrimoniu mobil care aparţin Academiei Române, exercită dreptul de depozit legal naţional pentru tipăriturile de toate categoriile, colectează, păstrează, organizează şi pune în valoare fondul naţional de tipărituri, manuscrise, hărţi, colecţii de artă, colecţii numismatice, colecţii filatelice şi alte docu&#173;mente de valoare ştiinţifică şi culturală, colectează şi păstrează arhivele personale provenite de la membrii Academiei Române, efectuează cercetări în domeniul bibliologiei şi al documentării, face schimburi de publicaţii cu biblioteci, insti&#173;tuţii şi societăţi ştiinţifice din străinătate, organizează manifestări expoziţionale” etc. Bazele instituţiei au fost puse în 1867, când episcopul Buzăului, Dionisie Romano, a donat Societăţii Academice Române întreaga bibliotecă ce aparţinuse căpitanului Constantin Cornescu-Oltelniceanu, una dintre cele mai mari şi mai valoroase biblioteci particulare din Ţara Românească. Exemplul a fost urmat de numeroase alte personalităţi ale ţării: Carol Davila, George Bariţiu, A.T. Laurian, Timotei Cipariu, V.A. Urechia, Petrache Poenaru. Până în 1871 fondul de carte a fost totuşi destul de redus, acestuia alăturându-i-se şi o importantă donaţie de monede, prima de acest fel, provenită de la Mihail Crişan, protopopul de Reghin, şi oferită de Al. Papiu-Ilarian. Ulterior evoluţia instituţiei a fost mai rapidă, datorită masivelor donaţii făcute îndeosebi de membrii Societăţii Academice Române (devenită Academia Română), o contribuţie remarcabilă având A.I. Odobescu, căruia i se datorează, între altele, depunerea manuscriselor poeţilor Văcăreşti, dar şi a unor lucrări de literatură modernă, apoi Ion Ghica, cel care a oferit manuscrisele unor lucrări ale lui N. Bălcescu, D. Bolintineanu, V. Alecsandri, dar şi ale altor revoluţionari paşoptişti. De numele lui D.A. Sturdza este legată întemeierea cabinetelor numismatic, de stampe, de cartografie, precum şi a fondului de documente istorice, tot el făcând donaţii deosebit de valoroase ce proveneau atât din colecţiile proprii, cât şi din fondurile de carte veche şi manuscrise descoperite la diferite mănăstiri şi biserici din întreg spaţiul românesc. De-a lungul anilor, zestrea de cărţi vechi şi manuscrise a <span class="CharOverride-2">B.A.R.</span> a sporit considerabil. Aşa, de pildă, în 1902, Titu Maiorescu a oferit spre păstrare manuscrisele lui M. Eminescu, iar doi ani mai târziu şi cele douăzeci şi cinci de manuscrise vechi ce aparţinuseră poetului şi pe care acesta le purtase cu el întreaga viaţă. În 1920 Iacob Negruzzi a dăruit numeroase scrisori ce aparţinuseră membrilor societăţii Junimea, în 1937 s-au cumpărat de la Londra, prin intermediul lui Nicolae Titulescu, două sute de manuscrise din biblioteca lui Moses Gaster, în 1941 s-a primit imensa arhivă a lui George Coşbuc, iar recent, în 2011, manuscrisele Emil Cioran etc. La rândul lor, Mihail Kogălniceanu, G. Bariţiu, Melchisedec Ştefănescu, Al. Papiu-Ilarian, Iosif Naniescu, Dimitrie Papazoglu, Constantin A. Spulber, Dimitrie Sturdza-Scheianu, Nicolae Iorga, Constantin Hamangiu ş.a. au îmbogăţit colecţiile bibliotecii cu cărţi, documente, corespondenţă şi manuscrise. În fondurile bibliotecii au intrat, de asemenea, tablouri, gravuri, desene şi stampe, graţie donaţiilor făcute de Nicolae Dona, George Oprescu, Gheorghe Petraşcu, Emanoil Pantazi, Dimitrie Pavlu ş.a. De asemenea, colecţiile Cabinetului numismatic au sporit prin donaţiile făcute de Mihail C. Sutzu, Nicolae Docan, Ştefan Capşa, Moreno Ascher, Pericle Papahagi, dar mai cu seamă de Constantin Orghidan, care a lăsat bibliotecii piese numismatice, antichităţi, obiecte arheologice şi de artă, camee, între care renumita camee ce-i poartă numele. Un rol însemnat în îmbogăţirea fondului de carte l-au avut şi schimburile de publicaţii cu instituţii academice similare, cu societăţi şi universităţi de peste hotare, acţiune demarată în 1871 şi continuată fără întrerupere în perioada ce a urmat. Organi&#173;zarea după criterii strict ştiinţifice a acestor importante colecţii s-a datorat lui Ioan Bianu, care a iniţiat totodată întocmirea de inventare şi cataloage, a elaborat un plan bibliografic, bibliografii şi repertorii, dar şi primul regulament al <span class="CharOverride-2">B.A.R.</span> care, împreună cu Legea depozitului legal (1884), au constituit actele normative menite a-i statua activitatea. După o perioadă în care a funcţionat în spaţii improprii, ce se dovediseră neîncăpătoare faţă de numărul mare de colecţii şi de perspectiva sporirii lor neîncetate, în 1929 s-a înălţat primul edificiu propriu, completat în 1938 cu un altul, proiectat de arhitectul Duiliu Marcu, prevăzând, pe lângă depozite speciale pentru toate tipurile de colecţii, săli de lectură şi de expoziţii. De-a lungul anilor, în fruntea instituţiei s-au aflat importanţi oameni de cultură: Ioan Bianu (1884–1935), generalul Radu R. Rosetti (1935–1945), Ioan I. Nistor (1945–1948), D. Panaitescu-Perpessicius (1957), Tudor Vianu (1958–1964), Şerban Cioculescu (1966–1975), Jean Livescu (1975–1980), Victor Emanuel Sahini (1980–1993), Gabriel Ştrempel (1994–2006), Dan Horia Mazilu (2006–2008), Florin Filip (din 2009). În lunga ei existenţă <span class="CharOverride-2">B.A.R.</span> a trecut şi prin momente deosebit de dificile. Astfel, în anii Primului Război Mondial, o parte a manuscriselor slave au fost ridicate de trupele bulgare, acestea fiind restituite numai în urma unor susţinute intervenţii la autorităţile de ocupaţie germane; în vara anului 1944, din cauza bombardamentelor, s-au impus măsuri sporite de siguranţă şi apărare a depozitelor; în anii regimului totalitar numeroase cărţi şi periodice au fost trecute la aşa-numitele „colecţii speciale”, a căror consultare se obţinea cu multă dificultate; de asemenea, o parte din manuscrise, stampe, hărţi şi partituri au fost transferate la Arhivele Statului, iar fondurile destinate achiziţiilor au fost simţitor diminuate etc. După 1989 procesul de renaştere a Academiei Române a cuprins şi <span class="CharOverride-2">B.A.R.</span>, căreia i s-a acordat o atenţie aparte. În ultimii ani au sporit achiziţiile de carte, s-au intensificat schimburile internaţionale, astfel încât astăzi în depozite se află mult peste unsprezece milioane de documente, manuscrise, cărţi rare, stampe, periodice, partituri, stampe, gravuri, desene, hărţi, monede, timbre ş.a. În decembrie 2001 a fost inaugurat un nou edificiu, o clădire funcţională, de zece etaje, cu o suprafaţă desfăşurată de 15 970 m<span class="CharOverride-11">2,,</span> destinată colecţiilor, o sală modernă de expoziţii şi un amfiteatru cu 220 de locuri, operă a arhitectului Romeo Belea, căruia i se datorează şi modificarea intrării în vechea clădire. Biblioteca se află într-un intens proces de informatizare, facilitându-se astfel munca specialiştilor, dar şi schimburile internaţionale. <span class="CharOverride-2">B.A.R.</span> a desfăşurat şi o intensă activitate de cercetare, concretizată într-o serie de volume: <span class="CharOverride-3">Bibliografia românească veche</span>, <span class="CharOverride-3">Bibliografia periodicelor româneşti</span>, <span class="CharOverride-3">Bibliografia naţională a cărţii</span>, <span class="CharOverride-3">Catalogul manuscriselor româneşti</span>, <span class="CharOverride-3">Catalogul manuscriselor greceşti</span>, <span class="CharOverride-3">Repertoriul general al periodicelor ştiinţifice</span>, <span class="CharOverride-3">Bibliografie contemporană a literaturii române pentru anii 1944–1960</span>, <span class="CharOverride-3">Bibliografia românească modernă </span>ş.a., în numeroase bibliografii consacrate unor personalităţi etc., precum în articole apărute în revista „Studii şi cercetări de documentare şi bibliologie”, ca şi în mai multe buletine informative. De asemenea, cu diferite prilejuri, se organizează expoziţii tematice din fondurile proprii de carte, manuscrise, hărţi, stampe şi desene şi sunt găzduite manifestări ştiinţifice, cea mai de seamă instituţie de profil a ţării îmbinând astfel funcţia sa de bază, de achiziţionare şi de conservare, cu munca de cercetare şi de promovare a unor valori ale patrimoniului spiritual românesc şi universal.</p>
			<p class="Heuristica___m_RPR"><span class="CharOverride-2">Repere bibliografice:</span> Ioan Bianu, <span class="CharOverride-3">Localul Bibliotecii </span><span class="CharOverride-3">Academiei</span>, Bucureşti, 1910; <span class="CharOverride-3">Memoriu privitor la clădirea </span><span class="CharOverride-3">Bibliotecii Academiei Române</span>, Bucureşti, 1911; George Baiculescu, <span class="CharOverride-3">Biblioteca Academiei la nouă decenii de activitate. 1867–1957</span>, „Călăuza bibliotecarului”, 1957,12,1958, l, 2; Ioan Lupu, <span class="CharOverride-3">Primii donatori ai Biblio&#173;tecii Academiei Române</span>, SCD, 1965, 3; Şerban Cioculescu, <span class="CharOverride-3">Biblioteca Academiei la o sută de ani</span>, SCD, 1967, 2–3; Ioan Lupu, <span class="CharOverride-3">Biblioteca Academiei, bibliotecă naţională deţinătoare a fondului românesc de publicaţii</span>, SCD, 1967, 2–3; <span class="CharOverride-3">Biblioteca Academiei R.S.R. 1867–1967. Cartea centenarului</span>, Bucureşti, 1968; Dan Simonescu, <span class="CharOverride-3">Ioan Bianu, bibliotecarul Academiei Române. 35 de ani de la moartea sa</span>, „Revista bibliotecilor”, 1970, 2; Gabriel Ştrempel, <span class="CharOverride-3">Biblioteca Academiei Române în viaţa lui Ioan Bianu</span>, „Memoriile Secţiei de ştiinţe filologice, literatură şi arte”, t. VII, 1985; Al. Dobre, <span class="CharOverride-3">Un aşezământ cultural-ştiinţific de interes naţional: Biblioteca Academiei Române</span>, în „Memoriile Secţiei de ştiinţe istorice”, t. XII, 1987.&#9;<span class="Semnatura">D.N.R</span>.</p>
		</div>
		<div id="_idContainer047" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Beligan</span></p>
		</div>
		<div id="_idContainer048" class="Basic-Text-Frame">
			<p class="Legenda_BUN"><span class="CharOverride-3">Radu Beligan în rolul lui Rică Venturiano</span></p>
		</div>
		<div class="_idGenObjectLayout-1">
			<div id="_idContainer049" class="_idGenObjectStyleOverride-1">
				<img class="_idGenObjectAttribute-1" src="06B_766-833_Beligan-BiblioAcad-web-resources/image/Beligan_Radus.png" alt="" />
			</div>
		</div>
		<div id="_idContainer050" class="Basic-Text-Frame">
			<p class="Basic-Paragraph"><span class="CharOverride-1">Belimace</span></p>
		</div>
		<div id="_idContainer051" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Bella</span></p>
		</div>
		<div id="_idContainer052" class="Basic-Text-Frame">
			<p class="Basic-Paragraph"><span class="CharOverride-1">Bellu</span></p>
		</div>
		<div id="_idContainer053" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Bellu</span></p>
		</div>
		<div id="_idContainer054" class="Basic-Text-Frame">
			<p class="Basic-Paragraph"><span class="CharOverride-1">Benador</span></p>
		</div>
		<div id="_idContainer055" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Benador</span></p>
		</div>
		<div id="_idContainer056" class="Basic-Text-Frame">
			<p class="Legenda_BUN"><span class="CharOverride-3">Ury Benador și Mircea Eliade</span></p>
		</div>
		<div class="_idGenObjectLayout-1">
			<div id="_idContainer057" class="_idGenObjectStyleOverride-1">
				<img class="_idGenObjectAttribute-1" src="06B_766-833_Beligan-BiblioAcad-web-resources/image/02_Ury_Benador_si_Mircea_Eliade.jpg" alt="" />
			</div>
		</div>
		<div id="_idContainer058" class="Basic-Text-Frame">
			<p class="Basic-Paragraph"><span class="CharOverride-1">Benea</span></p>
		</div>
		<div id="_idContainer059" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Beneş</span></p>
		</div>
		<div id="_idContainer060" class="Basic-Text-Frame">
			<p class="Basic-Paragraph"><span class="CharOverride-1">Bengescu-Dabija</span></p>
		</div>
		<div id="_idContainer061" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Beniuc</span></p>
		</div>
		<div id="_idContainer062" class="Basic-Text-Frame">
			<p class="Basic-Paragraph"><span class="CharOverride-1">Beniuc</span></p>
		</div>
		<div id="_idContainer063" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Beniuc</span></p>
		</div>
		<div id="_idContainer064" class="Basic-Text-Frame">
			<p class="Legenda_BUN"><span class="CharOverride-3">Geo Bogza, Maria Banuș, Dan Deșliu, <br />Mihai Beniuc, Nestor Ignat și Mihai Davidoglu la Moscova</span></p>
		</div>
		<div class="_idGenObjectLayout-1">
			<div id="_idContainer065" class="_idGenObjectStyleOverride-1">
				<img class="_idGenObjectAttribute-1" src="06B_766-833_Beligan-BiblioAcad-web-resources/image/02_Geo_Bogza,_Maria_Banu_,_Dan_De_liu,_Mihai_Beniuc,_Nestor__Ignat,_Mihail_Davidoglu,_Moscova,_1950.jpg" alt="" />
			</div>
		</div>
		<div id="_idContainer066" class="Basic-Text-Frame">
			<p class="Basic-Paragraph"><span class="CharOverride-1">Beniuc</span></p>
		</div>
		<div id="_idContainer067" class="Basic-Text-Frame">
			<p class="Legenda_BUN"><span class="CharOverride-3">Mihai Beniuc și Șerban Cioculescu</span></p>
		</div>
		<div class="_idGenObjectLayout-1">
			<div id="_idContainer068" class="_idGenObjectStyleOverride-1">
				<img class="_idGenObjectAttribute-1" src="06B_766-833_Beligan-BiblioAcad-web-resources/image/03_beniuc,_cioculescu.png" alt="" />
			</div>
		</div>
		<div id="_idContainer069" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Beniuc</span></p>
		</div>
		<div id="_idContainer070" class="Basic-Text-Frame">
			<p class="Basic-Paragraph"><span class="CharOverride-1">Beniuc</span></p>
		</div>
		<div id="_idContainer071" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Beniuc</span></p>
		</div>
		<div id="_idContainer072" class="Basic-Text-Frame">
			<p class="Basic-Paragraph"><span class="CharOverride-1">Bentoiu</span></p>
		</div>
		<div id="_idContainer073" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Berariu</span></p>
		</div>
		<div id="_idContainer074" class="Basic-Text-Frame">
			<p class="Basic-Paragraph"><span class="CharOverride-1">Berariu-Ieremievici</span></p>
		</div>
		<div id="_idContainer075" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Bercea</span></p>
		</div>
		<div id="_idContainer076" class="Basic-Text-Frame">
			<p class="Basic-Paragraph"><span class="CharOverride-1">Berceanu</span></p>
		</div>
		<div id="_idContainer077" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Berciu</span></p>
		</div>
		<div id="_idContainer078" class="Basic-Text-Frame">
			<p class="Basic-Paragraph"><span class="CharOverride-1">Berdan</span></p>
		</div>
		<div id="_idContainer079" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Berg</span></p>
		</div>
		<div id="_idContainer080" class="Basic-Text-Frame">
			<p class="Basic-Paragraph"><span class="CharOverride-1">Berlogea</span></p>
		</div>
		<div id="_idContainer081" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Berlogea</span></p>
		</div>
		<div id="_idContainer082" class="Basic-Text-Frame">
			<p class="Basic-Paragraph"><span class="CharOverride-1">Bernea</span></p>
		</div>
		<div id="_idContainer083" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Bernea</span></p>
		</div>
		<div id="_idContainer084" class="Basic-Text-Frame">
			<p class="Basic-Paragraph"><span class="CharOverride-1">Bertoldo</span></p>
		</div>
		<div class="_idGenObjectLayout-1">
			<div id="_idContainer085" class="_idGenObjectStyleOverride-1">
				<img class="_idGenObjectAttribute-1" src="06B_766-833_Beligan-BiblioAcad-web-resources/image/bertoldo,_pd203.jpg" alt="" />
			</div>
		</div>
		<div id="_idContainer086" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Berza</span></p>
		</div>
		<div id="_idContainer087" class="Basic-Text-Frame">
			<p class="Basic-Paragraph"><span class="CharOverride-1">Beșleagă</span></p>
		</div>
		<div id="_idContainer088" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Beşteliu</span></p>
		</div>
		<div id="_idContainer089" class="Basic-Text-Frame">
			<p class="Basic-Paragraph"><span class="CharOverride-1">Beza</span></p>
		</div>
		<div id="_idContainer090" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Beza</span></p>
		</div>
		<div class="_idGenObjectLayout-1">
			<div id="_idContainer091" class="_idGenObjectStyleOverride-1">
				<img class="_idGenObjectAttribute-1" src="06B_766-833_Beligan-BiblioAcad-web-resources/image/bezasw.png" alt="" />
			</div>
		</div>
		<div id="_idContainer092" class="Basic-Text-Frame">
			<p class="Basic-Paragraph"><span class="CharOverride-1">Bezdechi</span></p>
		</div>
		<div class="_idGenObjectLayout-1">
			<div id="_idContainer093" class="_idGenObjectStyleOverride-1">
				<img class="_idGenObjectAttribute-1" src="06B_766-833_Beligan-BiblioAcad-web-resources/image/Bezdechi_Stefan.jpg" alt="" />
			</div>
		</div>
		<div id="_idContainer094" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Bezdechi</span></p>
		</div>
		<div id="_idContainer095" class="Basic-Text-Frame">
			<p class="Basic-Paragraph"><span class="CharOverride-1">Bezviconi</span></p>
		</div>
		<div id="_idContainer096" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Bhose</span></p>
		</div>
		<div id="_idContainer097" class="Basic-Text-Frame">
			<p class="Basic-Paragraph"><span class="CharOverride-1">Bianu</span></p>
		</div>
		<div class="_idGenObjectLayout-1">
			<div id="_idContainer098" class="_idGenObjectStyleOverride-1">
				<img class="_idGenObjectAttribute-1" src="06B_766-833_Beligan-BiblioAcad-web-resources/image/F_I_173_719__BIANU_Ion.jpg" alt="" />
			</div>
		</div>
		<div id="_idContainer099" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Bianu</span></p>
		</div>
		<div class="_idGenObjectLayout-1">
			<div id="_idContainer100" class="_idGenObjectStyleOverride-1">
			</div>
		</div>
		<div class="_idGenObjectLayout-1">
			<div id="_idContainer101" class="_idGenObjectStyleOverride-1">
			</div>
		</div>
		<div id="_idContainer102" class="Basic-Text-Frame">
			<p class="Basic-Paragraph"><span class="CharOverride-1">Biberi</span></p>
		</div>
		<div id="_idContainer103" class="Basic-Text-Frame">
			<p class="Legenda_BUN"><span class="CharOverride-3">I. Peltz, Ion Biberi și Constantin Noica</span></p>
		</div>
		<div class="_idGenObjectLayout-1">
			<div id="_idContainer104" class="_idGenObjectStyleOverride-1">
				<img class="_idGenObjectAttribute-1" src="06B_766-833_Beligan-BiblioAcad-web-resources/image/02_I_Peltz_Ion_Biberi_Constantin_Noica.jpg" alt="" />
			</div>
		</div>
		<div id="_idContainer105" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Biberi</span></p>
		</div>
		<div id="_idContainer106" class="Basic-Text-Frame">
			<p class="Basic-Paragraph"><span class="CharOverride-1">Biberi</span></p>
		</div>
		<div id="_idContainer107" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Biberi</span></p>
		</div>
		<div id="_idContainer108" class="Basic-Text-Frame">
			<p class="Basic-Paragraph"><span class="CharOverride-1">Bibescu</span></p>
		</div>
		<div id="_idContainer109" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Bibescu</span></p>
		</div>
		<div id="_idContainer110" class="Basic-Text-Frame">
			<p class="Basic-Paragraph"><span class="CharOverride-1">Bibescu</span></p>
		</div>
		<div class="_idGenObjectLayout-1">
			<div id="_idContainer111" class="_idGenObjectStyleOverride-1">
				<img class="_idGenObjectAttribute-1" src="06B_766-833_Beligan-BiblioAcad-web-resources/image/bib_5.png" alt="" />
			</div>
		</div>
		<div id="_idContainer112" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Bibescu</span></p>
		</div>
		<div id="_idContainer113" class="Basic-Text-Frame">
			<p class="Basic-Paragraph"><span class="CharOverride-1">Bibicescu</span></p>
		</div>
		<div id="_idContainer114" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Biblia</span></p>
		</div>
		<div id="_idContainer115" class="Basic-Text-Frame">
			<p class="Basic-Paragraph"><span class="CharOverride-1">Biblia</span></p>
		</div>
		<div id="_idContainer116" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Biblia</span></p>
		</div>
		<div id="_idContainer117" class="Basic-Text-Frame">
			<p class="Basic-Paragraph"><span class="CharOverride-1">Biblia</span></p>
		</div>
		<div id="_idContainer118" class="Basic-Text-Frame">
			<p class="Legenda_BUN"><span class="CharOverride-3">Biblia de la București (1688)</span></p>
		</div>
		<div class="_idGenObjectLayout-1">
			<div id="_idContainer119" class="_idGenObjectStyleOverride-1">
				<img class="_idGenObjectAttribute-1" src="06B_766-833_Beligan-BiblioAcad-web-resources/image/01_biblias1688.jpg" alt="" />
			</div>
		</div>
		<div id="_idContainer120" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Biblia</span></p>
		</div>
		<div id="_idContainer121" class="Basic-Text-Frame">
			<p class="Basic-Paragraph"><span class="CharOverride-1">Biblia</span></p>
		</div>
		<div id="_idContainer122" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Biblia</span></p>
		</div>
		<div id="_idContainer123" class="Basic-Text-Frame">
			<p class="Legenda_BUN"><span class="CharOverride-3">Biblia de la Blaj (1795)</span></p>
		</div>
		<div class="_idGenObjectLayout-1">
			<div id="_idContainer124" class="_idGenObjectStyleOverride-1">
				<img class="_idGenObjectAttribute-1" src="06B_766-833_Beligan-BiblioAcad-web-resources/image/02_biblia_blajs2.jpg" alt="" />
			</div>
		</div>
		<div id="_idContainer125" class="Basic-Text-Frame">
			<p class="Basic-Paragraph"><span class="CharOverride-1">Biblia</span></p>
		</div>
		<div id="_idContainer126" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Biblia</span></p>
		</div>
		<div id="_idContainer127" class="Basic-Text-Frame">
			<p class="Basic-Paragraph"><span class="CharOverride-1">Biblia</span></p>
		</div>
		<div id="_idContainer128" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Biblia</span></p>
		</div>
		<div class="_idGenObjectLayout-1">
			<div id="_idContainer129" class="_idGenObjectStyleOverride-1">
				<img class="_idGenObjectAttribute-1" src="06B_766-833_Beligan-BiblioAcad-web-resources/image/03_biblia_ssibiu.jpg" alt="" />
			</div>
		</div>
		<div id="_idContainer130" class="Basic-Text-Frame">
			<p class="Legenda_BUN"><span class="CharOverride-3">Biblia (Sibiu, 1858)</span></p>
		</div>
		<div class="_idGenObjectLayout-1">
			<div id="_idContainer131" class="_idGenObjectStyleOverride-1">
				<img class="_idGenObjectAttribute-1" src="06B_766-833_Beligan-BiblioAcad-web-resources/image/05_biblia_teocstist.png" alt="" />
			</div>
		</div>
		<div id="_idContainer132" class="Basic-Text-Frame">
			<p class="Legenda_BUN"><span class="CharOverride-3">Biblia (București, 1993)</span></p>
		</div>
		<div id="_idContainer133" class="Basic-Text-Frame">
			<p class="Basic-Paragraph"><span class="CharOverride-1">Biblia</span></p>
		</div>
		<div id="_idContainer134" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Biblia</span></p>
		</div>
		<div id="_idContainer135" class="Basic-Text-Frame">
			<p class="Basic-Paragraph"><span class="CharOverride-1">Biblia</span></p>
		</div>
		<div id="_idContainer136" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Biblioteca</span></p>
		</div>
		<div id="_idContainer137" class="Basic-Text-Frame">
			<p class="Basic-Paragraph"><span class="CharOverride-1">Biblioteca</span></p>
		</div>
		<div id="_idContainer138" class="Basic-Text-Frame">
			<p class="Legenda_BUN"><span class="CharOverride-3">Noua clădire a Bibliotecii Academiei Române</span></p>
		</div>
		<div class="_idGenObjectLayout-1">
			<div id="_idContainer139" class="_idGenObjectStyleOverride-1">
				<img class="_idGenObjectAttribute-1" src="06B_766-833_Beligan-BiblioAcad-web-resources/image/BIBLIOTECA_ACAsDEMIEI_ROMANE.jpg" alt="" />
			</div>
		</div>
		<div id="_idContainer140" class="Basic-Text-Frame">
			<p class="Basic-Paragraph ParaOverride-1"><span class="CharOverride-1">Biblioteca</span></p>
		</div>
	</body>
</html>
